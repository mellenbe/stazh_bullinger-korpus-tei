<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9491">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9491</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Neque ego nunc singulare aliquid habeo, quod scribam.</s>
				</p>
				<p>
					<s n="3" xml:lang="la" type="auto">Varia quidem feruntur et mira quidem; sed quod in his pro certo adhuc affirmare possim, non habeo.</s>
				</p>
				<p>
					<s n="4" xml:lang="la" type="auto">Constat illud de incenso pulvere tormentario, et, ut audio, filii Palatini non dissimulant ab ipsis hoc esse factum et sperant se ex hoc bene esse meritos apud principes imperii, omnem vero invidiam in imperatorem retorquent, qui non modo patiatur, sed ex cuius etiam suggestione et imperio ex Germania contra Germanos ista avehantur.</s>
					<s n="5" xml:lang="la" type="auto">De Helvetiis a Monbrunio caesis nihildum audivi.</s>
					<s n="6" xml:lang="la" type="auto">Hoc tamen per omnium nunc fere ora volat maximas esse simultates inter regem Gallię et fratrem suum Polonum; regno is excedere non vult nisi sub certis conditionibus, 1. ut principatum suum Andegavensem et omnes illius reditus nihilominus retineat; 2. ut ipsi et liberis eius (si forte eos nanciscatur) ius successionis liberum permaneat in regno Galliae, si quando contingat regem sine prole mascula obire.</s>
					<s n="7" xml:lang="la" type="auto">Accedunt huius generis etiam aliqua alia.</s>
					<s n="8" xml:lang="la" type="auto">Parisienses aiunt ei obtulisse singulis annis centena millia coronatorum, si in Gallia maneat, idem facere multas alias urbes; metuere enim eas, ne illo digresso Hugenoti omnia occupent.</s>
					<s n="9" xml:lang="la" type="auto">Rex urget profectionem.</s>
					<s n="10" xml:lang="la" type="auto">Quidam ex aula nuper veniens dicit regem solum et meditabundum in horto quodam obambulasse tandemque constitisse; ibi auditum esse ab eo, quod eruperit in haec verba cum deieratione per sanguinem dei: "Egredietur, egredietur."</s>
					<s n="11" xml:lang="la" type="auto">Alii dicunt ipso ab urbe Lutetiana absente Parisienses se alteri tradidisse et ita Lutetiam ab illo iam o[ccupari] et hoc in aliis etiam urbibus iam fieri cepisse.</s>
					<s n="12" xml:lang="la" type="auto">Nihil autem hic [certi...]; sunt vulgi sermones, quamvis etiam inter magnates [ferantur].</s>
					<s n="13" xml:lang="la" type="auto">Sic etiam aiunt a rege revocatos esse omnes exercitus, quos in [Narbo]nensem mittebat Galliam et Delphinatum contra fideles.</s>
					<s n="14" xml:lang="la" type="auto">Alii pro certo affirmant regem Polonię ad diem Martini futurum Nanceii; ubi enim maximos fieri apparatus ad excipiendum eum.</s>
				</p>
				<p>
					<s n="15" xml:lang="la" type="auto">Dicunt etiam legatum Solodorensem eo proficisci, ut ibi colloquatur cum fratre Pomponio, qui cum Angiano quoque in Poloniam proficiscatur.</s>
					<s n="16" xml:lang="la" type="auto">Crede, quantum voles.</s>
					<s n="17" xml:lang="la" type="auto">Ad nos his diebus commigrarunt amiralii filii cum domino Andelotia, Telignia et quibusdam aliis; habitabunt hic aliquamdiu.</s>
					<s n="18" xml:lang="la" type="auto">Literas Genevenses recepi.</s>
					<s n="19" xml:lang="la" type="auto">Carmen illud de pace Gallię vidimus iam ante impressum in libello, cuius inscriptio est: Dialogus, quo multa exponuntur, quę Lutheranis et Hugenothis Gallis acciderunt; qui libellus, si historica demas, videtur valde esse seditiosus.</s>
					<s n="20" xml:lang="la" type="auto">Nihilominus pro carmine isto misso ago tibi gratias.</s>
					<s n="21" xml:lang="la" type="auto">Ego vicissim tibi mitto aliud ex Wittenberga ad Coladonium nostrum missum, quod nescio an prius videris; remittes, cum legeris.</s>
				</p>
				<p>
					<s n="22" xml:lang="la" type="auto">Addo his Curienses literas, pro quibus tibi ago gratias, et rogo, ut ignoscas; festinanter enim scripsi, cum simul haberem multa, quę agerem.</s>
				</p>
				<p>
					<s n="23" xml:lang="la" type="auto">Salutant te nostri vicissim omnes.</s>
				</p>
				<p>
					<s n="24" xml:lang="la" type="auto">Bernae 7. novembris 73.</s>
				</p>
				<p>
					<s n="25" xml:lang="la" type="auto">T[uus] Hallerus.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero seniori, domino meo honorando et compatri charissimo.</s>
				</p>
				<p>
					<s n="27" xml:lang="de" type="auto">Zürich m. Heinrich Bullinger.</s>
				</p>
			</div>
		</body>
	</text>
</TEI>
