<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7037">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7037</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Et pudet et piget me, venerande in Christo pater et domine summa reverentia colende, quod rarius scribo, quam equidem decebat.</s>
					<s n="3" xml:lang="la" type="auto">Quia vero tuam humanitatem semper infinitis negotiis occupatissimam esse scio, mihi autem tua amplitudine dignum nihil hactenus oblatum est, ideo satis iustam morae apud te meae excusationem habere arbitror.</s>
				</p>
				<p>
					<s n="4" xml:lang="la" type="auto">Pro scripto Scotico et libellis ad me missis et donatis summas ago gratias.</s>
					<s n="5" xml:lang="la" type="auto">Cursim perlegi statim libellum utrunque, et uterque permaxime placet.</s>
					<s n="6" xml:lang="la" type="auto">Nomen eruditissimi et acutissimi viri, qui de coena scripsit, fictitium esse iudico; optarim ipsum authoris nomen, si fas sit, cognoscere.</s>
					<s n="7" xml:lang="la" type="auto">Multa obscure perstringit, ut subinde praestantes viri faciunt, quae simplicius et crassius explicata malim; non enim nobis cum praefractis tantum pugnandum est, sed multo potius instruendi et in viam revocandi, qui adhuc dociles, et extricandi ex labyrinthis, qui propter imperitiam et simplicitatem in erroribus instar ovium adhuc versantur.</s>
				</p>
				<p>
					<s n="8" xml:lang="la" type="auto">De translatione dialecti in confessione nostra, quam institueram, sententiam tuam accepi.</s>
					<s n="9" xml:lang="la" type="auto">At fecit lues, quae omnes hoc tempore domus meae parietes circumsederat, quominus institutum absolverim.</s>
					<s n="10" xml:lang="la" type="auto">Dominus tamen benignissime totam servavit familiam, quae mecum solo psalmi 91 praesidio hactenus usa est.</s>
				</p>
				<p>
					<s n="11" xml:lang="la" type="auto">Ut autem aliud tibi negotium faciam, mitto ad te loca et sententias patrum de veritate carnis Christi.</s>
					<s n="12" xml:lang="la" type="auto">Vidisti, ut ex te Tiguri cognovi, praefationem libello praefixam.</s>
				</p>
				<p>
					<s n="13" xml:lang="la" type="auto">Tradideram eo, quem libellus continet, anno publicandum, si placeret, d. Oporino.</s>
					<s n="14" xml:lang="la" type="auto">Atqui nostri Basilienses, quod admodum miror, cum infinitas alioquin nugas edant, concedere id d. Oporino, quantum quidem ex eius amicissime ad me datis literis suspicor, noluerunt.</s>
					<s n="15" xml:lang="la" type="auto">Repetii igitur nuper ab ipso libellum.</s>
					<s n="16" xml:lang="la" type="auto">Permoverat ad hoc institutum pius quidam zelus animum meum idque in medio hostium acerrimorum domus dei, cum quidem in mei solius et aliquot collegarum usum tales sententias collegissem nec dubitassem in ipsa Francia orientali summa propter eius libelli sententiam subire pericula.</s>
					<s n="17" xml:lang="la" type="auto">Ediderant Westphalus, Amsterodamus, Rulandus et alii de immensitate corporis Christi et manducatione indignorum ex patribus sententias et doctor Unicornius<note target="fn1" type="footnote"/> miris modis in horum vesanam sententiam torquebat scriptum Melanthonis ad electorem Palatinum de eucharistia, quae omnia ita sauciabant animum meum, ut tacere non potuerim.</s>
					<s n="18" xml:lang="la" type="auto">Re ipsa vero experiebar apud multos pios doctores, quantam vim tot doctorum ecclesiae Christi consensus haberet, et in multis congressibus evidenter saepe cognoveram sese omnes etiam suo iudicio doctissimos turpissime dare, qui his testimoniis refragarentur.</s>
					<s n="19" xml:lang="la" type="auto">Tu vero longe melius me nosti sublata ista execratissima de corporis Christi vel ubiquitate vel multilocalitate opinione omnia simul illorum fundamenta funditus subrui et everti, qui crassam illam suam et idolatricam carnis Christi in coena praesentiam propugnant.</s>
					<s n="20" xml:lang="la" type="auto">Et quidem bene dimidiam huius libelli partem in linguam transtuleram Germanicam idque summa, quam potui, fide et diligentia, ut simul et Germanis communicaretur.</s>
					<s n="21" xml:lang="la" type="auto">Ad te vero nunc mitto, ut de meo instituto, quod optimum sit, iudices et, si tibi luce dignus videatur liber, idem in eo facere ut velis, quod in scripto reverendi Erbii, amici tui, te fecisse profiteris.</s>
					<s n="22" xml:lang="la" type="auto">Nomen meum propter excetras in Graeca vocabula transformaram utilitatem simplicium tantum spectans, propter quam et nomen meum in universum obliterari cupio.</s>
					<s n="23" xml:lang="la" type="auto">Sed de his satis superque.</s>
				</p>
				<p>
					<s n="24" xml:lang="la" type="auto">De Belgis, Hispano, imperatore et obsidione arcis Gothae, quae commemoras, etiam ex Franconia ad me perferuntur.</s>
				</p>
				<p>
					<s n="25" xml:lang="la" type="auto">Ubique principes conscribunt exercitum et comitia ad mensem martium Regensburgum indicta esse ad nos scribitur.</s>
					<s n="26" xml:lang="la" type="auto">Versatur ob oculos totius imperii inevitabilis ruina.</s>
					<s n="27" xml:lang="la" type="auto">Germania ubique exhausta est, religio apud omnes fere ludibrio habetur, veritas immensi eorum ipsorum odio laborat, qui summi ecclesiae patroni haberi volunt, tanta populi licentia, tantae rapacitates, blasphemiae, iniuriae, luxus, fastus, libidines et petulantia ubique terrarum regnant, ut correctioni paternae locus nullus supersit, extremo tantum dei furore expianda et evertenda sint omnia.</s>
					<s n="28" xml:lang="la" type="auto">Dominus misereatur nostri et liberet, qui sunt sui idque potius glorioso suo adventu quam alia ulla ratione.</s>
					<s n="29" xml:lang="la" type="manual">Amen.</s>
				</p>
				<p>
					<s n="30" xml:lang="la" type="auto">Salutant te reverenter, quos salutare iussisti.</s>
					<s n="31" xml:lang="la" type="auto">Salutabis summa reverentia sigillatim meo et symmystarum nomine omnes fratres.</s>
					<s n="32" xml:lang="la" type="auto">Vale.</s>
				</p>
				<p>
					<s n="33" xml:lang="la" type="auto">Datum 25. februarii anno 1567.</s>
				</p>
				<p>
					<s n="34" xml:lang="la" type="auto">Tuae humanitatis colendissimus Iohannes Conradus Ulmerus.</s>
				</p>
				<p>
					<s n="35" xml:lang="la" type="auto">Clarissimo viro et reverendissimo in Christo patri d. Heinricho Bullingero, Tigurinae ecclesiae antistiti vigilantissimo, amico et domino suo summa reverentia colendo.</s>
				</p>
				<p>
					<s n="36" xml:lang="de" type="auto">Zürich.</s>
				</p>
			</div>
		</body>
	</text>
</TEI>
