<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2108">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2108</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Valde miror, quid tam altum de rerum Germanicarum statu silentium daturum sit tandem; vix enim tam diu unquam antehac etiam nostri ex Germania minus acceperunt.</s>
					<s n="3" xml:lang="la" type="auto">Sed dubium non est monstri aliquid imperatorem alere neque Albertum facile quieturum cum Heinrico Brunsvicesni, nisi utrumque fragat pectus domini manus.</s>
					<s n="4" xml:lang="la" type="auto">Ex Gallia accepi die hesterna ex filio<note target="fna" type="footnote"/> Gabrielis Arnoldi virum quendam doctrina pietateque insignem ustulatione horribili sublatum esse, sed infracta constantia animi perdurasse in finem.</s>
					<s n="5" xml:lang="la" type="auto">Similia narrant et alii complures.</s>
					<s n="6" xml:lang="la" type="auto">Dedit vero idem Gallus etiam ab Helvetiorum discessu longe lateque incendia adusque Bruxellam fere, quibus consumptos aiunt bis mille pagos et commeatus frumentorumque tantam copiam, quanta toti Helvetiae in annum alendę suffecisset.</s>
					<s n="7" xml:lang="la" type="auto">Unde miseri agricolae cum suis in sylvis hybernare coguntur et alii fame contabescunt alli ad latrocinia et praedationes convertuntur, nullae ut sint viae tutae amplius in longis admodum terrarum spaciis.</s>
					<s n="8" xml:lang="la" type="auto">Hi fructus bellorum sunt, a quorum commercio utinam nos essemus immunes.</s>
					<s n="9" xml:lang="la" type="auto">Porro, dum haec scribo, accipio ex Augusta copias Alberti, quas habuit in oppido Liechtenfeld, 9 vexilla, in deditionem venisse et potestatem H[einrici] Brunsvicensis, capitaneos duos capite truncatos, reliquos vero exutos armis iurare coactos deinceps se Alberto nunquam, contra imperatorem vero, Ferdinandum et confoederatos intra annum non militaturos atque ea re animadversa Albertum cum 2000 equitibus Swinfurtum confugisse et oppidum prius munitum praesidio 12 vexillorum vehementius firmare et denuo se ad resistendum parare.</s>
					<s n="10" xml:lang="la" type="auto">Perrexit vero H[einricus] Brunsvicensis ad occupandam Alberti ditionem, in qua Berreut iam obtinuit et obsidione cinxit Blasemberg, quod invictum existimatur, nisi fame potius quam armis expugnetur.</s>
					<s n="11" xml:lang="la" type="auto">Reginam Angliae aut regnum potius ambiunt proci filius imperatoris, filius Ferdinandi et Sabaudus, ut ferunt; sed resistere dicuntur Angli et nunquam concessuri, ut alienigena rerum apud ipsos potiatur.</s>
					<s n="12" xml:lang="la" type="auto">De Turca et Vercellis nil dicebat se Copus habere, quare cupio, ut scribas, si quae habes.</s>
					<s n="13" xml:lang="la" type="auto">Sed vale cum tuis.</s>
					<s n="14" xml:lang="de" type="auto">Basileae 13. Decembris (1553)<note type="misc">Die Jahreszahl ist von anderer Hand beigesetzt.</note>.</s>
				</p>
				<p>
					<s n="15" xml:lang="la" type="auto">T[uus] Sulcerus.</s>
				</p>
				<p>
					<s n="16" xml:lang="la" type="auto">Eximio viro d. Heinricho Bullingero, domino et fratri observandissimo suo.</s>
				</p>
			</div>
		</body>
	</text>
</TEI>
