<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11496">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11496</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scribis, dilectissime pater, literas nostras nihil nisi pecunias petere;<note target="fn1" type="footnote"/> mitto ergo nunc ad te literas nil nisi veniam postulantes.</s>
					<s n="3" xml:lang="la" type="auto">Scio enim et mihi hęc scire dolet, quam te habeam offensum,<note target="fn2" type="footnote"/> et quam merito offensum, cui tamen vel uni bene placere deberem tuaeque me accommodare voluntati perpetuo.</s>
				</p>
				<p>
					<s n="4" xml:lang="la" type="auto">Quae res quantae mihi sit infelicitatis causa, mi pater, vix credis.</s>
					<s n="5" xml:lang="la" type="auto">Cum enim omnia prospere succedant alia, nihil habeo, quod me acrius pungat, quam tua ira.</s>
					<s n="6" xml:lang="la" type="auto">Nulla ergo mihi spes impetrandae veniae?</s>
					<s n="7" xml:lang="la" type="auto">Nullus misericordiae locus?</s>
				</p>
				<p>
					<s n="8" xml:lang="la" type="auto">Mi pater (quamvis indignus sim, qui vel te patrem aut a te filius nuncuper), imo amplissimum locum veniae esse arbitror.</s>
					<s n="9" xml:lang="la" type="auto">Si enim apud deum optimum maximum omnis peccator gratiam invenit, si misericordiam assequitur, si peccatorum remissionem adipiscitur, quanto magis ego apud te inveniam gratiam, qui homo es et omni humanitate praeditus?</s>
					<s n="10" xml:lang="la" type="auto">Si peccavi,<pb type="edition" next="33"/> fateor, veniam peto; si non, remitte tandem iram tuam, mi pater.</s>
					<s n="11" xml:lang="la" type="auto">Quousque enim irasci perges?</s>
					<s n="12" xml:lang="la" type="auto">Tibi me totum dedo et supplex rogo, ut in servorum tantum tuorum album transscribar; indignus enim sum et me esse confiteor, qui filius (ut alii) dicar tuus<note target="fn3" type="footnote"/>.</s>
					<s n="13" xml:lang="la" type="auto">Erravi enim et fateor; melioribus annue coeptis et, bene quae coepi, spe meliore iuva.</s>
					<s n="14" xml:lang="la" type="auto">Furor inest primis ingens iuvenilibus annis.</s>
					<s n="15" xml:lang="la" type="auto">O nimium foelix, qui superare potest.</s>
					<s n="16" xml:lang="la" type="auto">Quare, mi pater, pater inquam, si quid apud te vel preces vel vitae ulla posthac innocentia valet, rogo, ignosce mihi, si quid sanctum apud te coeli numen aeternum optimum maximum valet, si Christus<note target="fna" type="footnote"/>, in quo omnia nobis peccata remittuntur.</s>
					<s n="17" xml:lang="la" type="auto">Quęso oblivioni tradas, quae imprudentius aliquando ad te scripsi<note target="fn4" type="footnote"/>.</s>
					<s n="18" xml:lang="la" type="auto">Quam enim me mei ipsius pudeat, dici nequit; ignosce, rogo, per si quae tibi sunt percharae pignora vitae, per ego parentes officiumque tuum.</s>
				</p>
				<p>
					<s n="19" xml:lang="la" type="auto">Scribis etiam forsan brevi nos<note target="fn5" type="footnote"/> revocandos esse in patriam, quae res ingentem nobis dolorem parit, inprimis mihi, homini omnium infęlicissimo, qui ex omnibus studiosis unus te, virum studiorum et patriae nostrae syncerum antistitem, offensum habeam.</s>
					<s n="20" xml:lang="la" type="auto">Qua enim ratione (etiamsi necessitas brevi postularet, ut vocarer ad aliquod ecclesiae munus obeundum) te conveniam?</s>
				</p>
				<p>
					<s n="21" xml:lang="la" type="auto">Quo vultu te intuear?</s>
					<s n="22" xml:lang="la" type="auto">Quo animo te alloquar?</s>
					<s n="23" xml:lang="la" type="auto">Ah, tremo miser, quoties in animum venit reditus, quamdiu te habeo irreconciliatum.</s>
					<s n="24" xml:lang="la" type="auto">Quare, mi charissime pater (neminem enim habeo, quem magis isto nomine compellem, quam te unum), ignosce, rogo; tua enim sola misercordia mihi spem solatiumque praebet impetrandae abs te veniae.</s>
					<s n="25" xml:lang="la" type="auto">Studiis divinis sedulus invigilo et in viis Christi me exerceo.</s>
					<s n="26" xml:lang="la" type="auto">Si autem misericordiam erga supplices exercere in viis Christi ambulare est, non dubito, quin omne<note target="fnb" type="footnote"/> id, quod hactenus deliqui, obliteraturus sis.</s>
				</p>
				<p>
					<s n="27" xml:lang="la" type="auto">De studiis nostris, quod scribam, aliud non habeo, quam quod ex Rhodolphi forsan literis<note target="fn6" type="footnote"/> vel audivisti vel adhuc audies.</s>
					<s n="28" xml:lang="la" type="auto">Foeliciter in hisce progressi sumus, ex quo <placeName ref="l672" cert="high">Marpurgum</placeName> appulimus.</s>
					<s n="29" xml:lang="la" type="auto"><persName ref="p1527" cert="high">Privatum</persName> habemus praeceptorem (ut nosti forsan) d. <persName ref="p1527" cert="high">Ioannem Lonicerum</persName>, virum ut doctissimum ita piissimum et religionis nostrae amicissimum.<pb type="scan" next="3v"/></s>
					<s n="30" xml:lang="la" type="auto">Reliquos omnes professores amicos et familiares habemus: Gasparum Rhodolphi, qui erudite artem dialecticam profitetur; Noviomagum<note target="fn7" type="footnote"/>, M. Capellam<note target="fn8" type="footnote"/>, professorem philosophiae<pb type="edition" next="34"/> moralis, cuius studium Tiguri florere mirum in modum gaudemus, praesertim, cum non tam studium ipsum quam ipse professor<note target="fn9" type="footnote"/> laudandus sit.</s>
				</p>
				<p>
					<s n="31" xml:lang="la" type="auto">Accepimus etiam de concordia <placeName ref="l97" cert="high">Helvetiorum</placeName><note target="fn10" type="footnote"/>; utinam vere concordes essemus!</s>
					<s n="32" xml:lang="la" type="auto">O foelicem <placeName ref="l97" cert="high">Helvetiorum</placeName> rempublicam, si concordi stabiles fide esse possemus.</s>
					<s n="33" xml:lang="la" type="auto">Invocandus omnibus votis est supremus ille et benignus deus, ut verbum suum mentibus illorum inserat et secundum magnam suam misericordiam et bonitatem singula disponat.</s>
				</p>
				<p>
					<s n="34" xml:lang="la" type="auto">Vale, mi pater, et ignosce, fui imprudens.</s>
					<s n="35" xml:lang="la" type="auto">Deus tamen benignus mentem nunc mihi meliorem dedit, in cuius viis totus incumbo et invigilo.</s>
					<s n="36" xml:lang="la" type="auto">Hic invocandus, ut studia nostra puro et orthodoxo de mysteriis illius sentiendi iudicio corroboret et confirmet perpetuo.</s>
					<s n="37" xml:lang="la" type="auto">Vale foeliciter.</s>
				</p>
				<p>
					<s n="38" xml:lang="la" type="auto">Ex academia <placeName ref="l672" cert="high">Marpurgensi</placeName>, nono die ianuarii anno 1541.</s>
					<s n="39" xml:lang="la" type="auto"><persName ref="p91" cert="high">Ioannes Hallerus</persName> tuus.</s>
				</p>
				<p>
					<note type="address">[Adresse darunter:]</note>
					<s n="40" xml:lang="la" type="auto">Eruditione et pietate praestanti viro d. M. Heinrycho Bullingero, ecclesiae Tigurinae antistiti fidelissimo, domino suo et patri plurimum observando.</s>
					<s n="41" xml:lang="de" type="auto">An M. Heinrich [Bullinger]<note target="fnc" type="footnote"/>.</s>
				</p>
			</div>
		</body>
	</text>
</TEI>
