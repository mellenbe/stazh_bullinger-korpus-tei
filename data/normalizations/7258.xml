<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7258">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7258</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem.</s>
					<s n="2" xml:lang="la" type="auto">Miraris fortasse, pater fraterque in Christo amantissime, literarum mearum silentium, imprimis ob ea, quae proxime apud nos coram praeside iudicioque nostro cum domino Mauritio Schnewolphio, pastore in Steckboren peracta sunt.</s>
					<s n="3" xml:lang="la" type="auto">Quod igitur nihil de illo negotio hactenus ad te dedi, caussa fuit, partim eventus expectatio longa et finis, quae tamen apparet nusquam, partim quod sperabam id melius dominum Camblinum proconsulem et Georgium Fitzrum oratorem coram - quam scripto- exposituros, nec non ipsos Steckborenses, qui consilii capessendi gratia vos accesserunt.</s>
					<s n="4" xml:lang="la" type="auto">Quoniam vero et alia ab acto iudicio acciderunt, quae magnopere te scire videbantur, ea hisce meis literulis breviter inserere olui, quo videant etiam nostrates, quantis dolis et fallatiis cum optimo viro et se quoque praecipue praeses noster aliique adversarii agant.</s>
					<s n="5" xml:lang="la" type="auto">In primo igitur proconsulis nostri discessu, qui fuit postera iudicii dies, vix impetratum est summis praecibus a nostro praeside, ut captivum dominum Mauritium ad ecclesiam suam atque familiam dimitteret, ea tamen conditione, ut consules, senatus atque totus Steckborensium coetus (qui sane multum pro suo egerunt pastore et agunt quotidie) literis et diplomatis pollicerentur, se bona fide pastorem suum Mauritium, quocumque vellet die, iudicio, sive Frouvenfeldae, sive Badenae fiat, praesentaturos.</s>
				</p>
				<p>
					<s n="6" xml:lang="la" type="auto">Conditionem hanc cum praeses, tum Steckborenses receperunt.</s>
					<s n="7" xml:lang="la" type="auto">Quoniam vero Steckborenses aliud quippiam subesse olfecissent, scilicet se et omnia sua praesidi obstricta, si literas darent.</s>
					<s n="8" xml:lang="la" type="auto">Nam inter alia dixisse praeses fertur (ut est in nostros vehementissimus) se demum serio, si pastoris negotium confectum sit, cum toto coetu, eo quod sint tam diu talem seditiosum hominem passi, nec in tempore significarint pro officio et iuramento, quo sibi sint obstricti, acturum.</s>
				</p>
				<p>
					<s n="9" xml:lang="la" type="auto">Stato autem tempore, ut erat proconsul noster cum praeside pactus, Steckborenses apparuerunt non litteris: sufficere enim rati, si duo pro omnibus, ut in aliis sit negotiis, sponderent.</s>
					<s n="10" xml:lang="la" type="auto">Praeses duris illos, quemadmodum ex iis, qui missi fuerant, audivi, verbis excipit videlicet se non alia conditione facturum et fore contentum nisi literis, praeterea nisi omnes sumptus, quos fecerit, persolvant.</s>
				</p>
				<p>
					<s n="11" xml:lang="la" type="auto">Cuius ne verbo quidem, ut ex ipso proconsule nostro accepi, primum mentionem fecerat; novum erat inventum.</s>
					<s n="12" xml:lang="la" type="auto">Metuit forte contra se tandem futurum negotium, quemadmodum proxime, cum egit cum Trabero agricola, et sumptus omnes se persoluturum.</s>
				</p>
				<p>
					<s n="13" xml:lang="la" type="auto">Uxor amore ex coniugali pollicita erat primum se omnes, quos hactenus fecisset, persoluturam.</s>
					<s n="14" xml:lang="la" type="auto">Porro, priusquam concionem haberent Steckborenses, nam vindemia iam praesentissima multum impediebat eos, praeses noster abit equo una cum domino Ioachimo Ruplino et summo lictore - nostri vocant lantwaibel- ad divam virginem in Eremo: constat autem Suitiam usque praefectos eosque, qui facto opus sit, consuluisse.</s>
					<s n="15" xml:lang="la" type="auto">Interea precibus uxoris captivi et Steckborensium, quibus conditiones praesidis nimis visae sunt graves, redit ad nos dominus Camblinus proconsul intercessurus et caussam ex praeside nostro nosciturus, quem abesse nesciebat.</s>
					<s n="16" xml:lang="la" type="auto">Sed quum non adesset praeses, protonotarium nostri eum appellant, landschriber accersit, ultro adveniente domino Ludivico Werlino, qui vires agit praesidis, hunc vulgus vocat landammen.</s>
					<s n="17" xml:lang="la" type="auto">Illi duo proconsulem nostrum excipiunt perhumanissime, causamque captivitatis diutinae quaerenti respondent aliam esse nullam nisi Steckborensium moram, qui pollicitationibus et conditionibus non satisfaciant.</s>
					<s n="18" xml:lang="la" type="auto">Habereque se in mandatis praesidis, ut, quocumque veniant die vades a Steckboren missi una cum literis in nomine consulum, senatus et totius parochias partis evangelicae conscriptis, illum dimittant.</s>
					<s n="19" xml:lang="la" type="auto">Interea hortatu proconsulis conventum habent et literas rationes vadimonii illius pro pastore suo captivo conscribunt.</s>
				</p>
				<p>
					<s n="20" xml:lang="la" type="auto">Proconsul noster, qui ob negotia diutius adesse non poterat - vindemiae gratia- equo domum rediit, rem omnem ratus, ut aiunt, esse in vado.</s>
					<s n="21" xml:lang="la" type="auto">Postera autem die, quo etiam adventus expectabatur praesidis, vadimonium promissi cum literis adsunt, magna sui pastoris spe liberandi captivi.</s>
				</p>
				<p>
					<s n="22" xml:lang="la" type="auto">Verum cum in expectatione eodem erat die praeses nempe sub vesperam, iussi sunt manere, ut ipsimet offerent eas, quod et fecerunt.</s>
					<s n="23" xml:lang="la" type="auto">Praeses autem, ut est homo praecipue in nostrae religionis homines truculentissimus ac tyrannissimus, literas nec inspicere, nec legere, nec ex illorum manibus accipere voluit.</s>
					<s n="24" xml:lang="la" type="auto">Sed nimis sero venistis ait,: animo haec (adhaec?) se totum illud negotium (puto Eremiticam illi verginem vel Suitenses potius in aurem susurasse) omnibus nostri huius comitatus dominis, hoc est septem pagicis, oblaturum, horumque pro nutu, quicquid hac in re se posth[aec?] iubeant, facturum.</s>
					<s n="25" xml:lang="de" type="auto">Doch so sie wollen mit allem Kosten und Schaden verbürgen 1500 Gulden, (ecce quid quaerat), wolle er ihn ledig lassen; doch dass sie ihn zum rechten stellen.</s>
					<s n="26" xml:lang="la" type="auto">Qui erant missi, se illa in mandatis a suis non habere responderunt, suis tamen... indicaturos.</s>
					<s n="27" xml:lang="la" type="auto">Dissuaserunt tamen illis plurimi, ne quid ultra primam faciant conditionem, partim cum facile coniicere possint, quid quaerat, partim quod minatus fuerit, se dominis Helvetiis, inquit, communicaturum negotium.</s>
					<s n="28" xml:lang="la" type="auto">Nuntium cum responso Helvetiorum expectamus quotidie.</s>
					<s n="29" xml:lang="la" type="auto">Utinam apportet, si non laeta et aequa, tamen tolerabilia.</s>
				</p>
				<p>
					<s n="30" xml:lang="la" type="auto">Sed ut ad captivum perveniam, cuius gratia haec aguntur omnia, miraris forte (colende pater fraterque in Christo charissime), quid is agat et quomodo se diuturna hac gerat in captivitate.</s>
					<s n="31" xml:lang="la" type="auto">Notum igitur sit il[lum] et consolatione plenum, constantiaque singulari a deo optimo maximo, cui accepta ferenda sunt omnia, praeditum, speque summa fretum in lucem perlaturum veritatem deum.</s>
					<s n="32" xml:lang="la" type="auto">Ex scriptis habeo et iis, quibus adire eum conceditur.</s>
					<s n="33" xml:lang="la" type="auto">Mihi concessum fuit hactenus numquam, quamvis in vicinitate, catena ferrea alligatus, detinetur.</s>
				</p>
				<p>
					<s n="34" xml:lang="la" type="auto">Proxime vero, cum consolatoriam epistolam clam cum libris aliquot ei per meam ancillam dedissem, ac inter cetera, multis quoque fratribus flagitantibus, petiissem, utpote rem apprime necessariam utilemque, accusationis suae ac defensionis summam, articulos primum, de quibus coram iudicio accusatus fuit, deinde responsiones, quarum hic mitto exemplar (nam illos, ut describerem ac tibi mitterem, petiit) conscripsit.</s>
				</p>
				<p>
					<s n="35" xml:lang="la" type="auto">A custode tractatur quam hu[ma]nissime, licet adversae religionis homine.</s>
					<s n="36" xml:lang="la" type="auto">Vincula eius utriusque partis hominibus fere dolent omnibus, et praesidem ob id factum execrantur fere omn s. Cibo potuque, necnon precibus apud [eun]d[em] illum iuvant fideles plurimi.</s>
					<s n="37" xml:lang="la" type="auto">Haec opinione scripsi longius, quae tamen, reverende pater, ut necessaria sunt cognitu, ita bene consulas velim.</s>
					<s n="38" xml:lang="la" type="auto">Reliqua forte coram.</s>
					<s n="39" xml:lang="la" type="auto">Vale, mi pater, et et me et symmystas meos omnes amare perge.</s>
				</p>
				<p>
					<s n="40" xml:lang="la" type="auto">Datum 9. octobris anno 1567.</s>
				</p>
				<p>
					<s n="41" xml:lang="la" type="auto">T. d. Christianus Naegelinus, purioris religionis ecclesiae Frouvenfeldensis pastor.</s>
				</p>
				<p>
					<s n="42" xml:lang="de" type="auto">Die Art heiliger Geschrift hab ich ad markinem verzeichnet. etc.</s>
				</p>
				<p>
					<note>[Aussen (umgekehrt):]</note>
					<s n="43" xml:lang="de" type="auto">Dem ehrwürdigen, wohlgelehrten Herren Magister Heinrichen Bullingerin, Pfarrerin beim grossen Münster zu Zürich, meinem günstigen, lieben Herren und Mitbruder (etc.?) gegen Zürich.</s>
				</p>
			</div>
		</body>
	</text>
</TEI>
