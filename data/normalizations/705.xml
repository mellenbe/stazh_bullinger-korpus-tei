<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization705">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #705</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Epistolam tuam, quam per iuvenem hunc ad me scripsisti, accepi, quae mihi gratissima erat, tum quod rescribendi otium sumpseris alias occupatissimus, tum quod christiani et synceri tui erga me animi significationem iterum intelligam.</s>
					<s n="3" xml:lang="la" type="auto">Ego vicissim, quod officii mei esse existimo, quoad possum, praestare contendam, neque erat, vir optime, ut leve munusculum tanti faceres, quanti te ęstimare ex literis tuis video.</s>
					<s n="4" xml:lang="la" type="auto">Verum ea te in huiusmodi rebus prudentia esse certo scio, ut potius animum, quam rerum datarum qualitatem contempleris.</s>
					<s n="5" xml:lang="la" type="auto">Ignorabam D. Musculum esse authorem libelli ob mutationem nominis, quamvis Eutychius ab <foreign xml:lang="el"/> derivari norim, nunquam tamen collegissem ex eo Wolffgangum; sed utcunque hęc, virum ego iudico esse et doctum et pium et in veritate christiana constantem, in cuius amicitiam me venire exoptarem iis de caussis, quas modo dixi.</s>
					<s n="6" xml:lang="la" type="auto">Principi meo te, ut petebas, diligentissime commendavi, etsi sis commendatissimus alias neque mea opera hac in re indigeas; petiit autem, ut, si quid esset novi, eum certiorem redderes.</s>
				</p>
				<p>
					<s n="7" xml:lang="la" type="auto">Patrię meę misereatur dominus, neque plura, quamvis dubitem, an misereri possit aut velit dominus propter abnegationem veritatis semel cognitę.</s>
					<s n="8" xml:lang="la" type="auto">Metuo, ne tandem finis consimilis futurus sit misero Spierae Italo etc.</s>
				</p>
				<p>
					<s n="9" xml:lang="la" type="auto">Nova haec his diebus ego accepi: Interim apud Saxones sopiri connivente Carolo; dissidia de negotio relligionis inter Wittembergenses et Lipsenses ecclesiastas oriri.</s>
					<s n="10" xml:lang="la" type="auto">Philippus omnibus ob mite suum ingenium est suspectus; qui ut studiosissimus est concordię ecclesiarum, fortassis <foreign xml:lang="el"/> quędam concederet, quibus reliquit repugnant.</s>
					<s n="11" xml:lang="la" type="auto">Ista sunt maligni spiritus commenta.</s>
					<s n="12" xml:lang="la" type="auto">Principum quorundam legatos Gitterbaci in istis locis conventuros aiunt consulturi de relligione.</s>
					<s n="13" xml:lang="la" type="auto">Carolum praeterea admisisse, ut evangelici et papistę Erfurdię de negotio fidei deliberent.</s>
					<s n="14" xml:lang="la" type="auto">Quem et intra mensem in confinia Nemetum concessurum 6000 barbarorum stipatum aiunt, illic fortassis hybernaturus, donec novi aliquid moliatur.</s>
					<s n="15" xml:lang="la" type="auto">Haec in medio omnia relinquo.</s>
					<s n="16" xml:lang="la" type="auto">Verius esse credo propter rerum omnium nostri temporis statum et quod hostem Christi non quieturum credam, quod ad me scripsit quidam, cardinales tres Romanos sequi aulam Caroli, quibus reformandi ecclesias nondum reformatas et de suspectis personis Lutheri (id est, ut ipsi appellant, de hęretica pravitate) inquirendi facultas plena concessa sit.</s>
					<s n="17" xml:lang="la" type="auto">Gallum pręterea Angli loca aliquot munita admodum caepisse cognovi ex <foreign xml:lang="el"/> cuiusdam, qui ipse huic occupationi interfuit, quem et novi et verum esse non dubito.</s>
				</p>
				<p>
					<s n="18" xml:lang="la" type="auto">Haec sunt, quę ad te scribenda esse videbantur, non ut historiam contexerem rerum incertarum quarundam, sed ut apud nos plurima quoque circumferri intelligeres.</s>
				</p>
				<p>
					<s n="19" xml:lang="la" type="auto">Vale, vir optime, et me commendatum habeas.</s>
					<s n="20" xml:lang="la" type="auto">Basileę raptim 11. octobris anno etc. 49.</s>
				</p>
				<p>
					<s n="21" xml:lang="la" type="auto">T[uus] Michael Malerius doctor.</s>
				</p>
				<p>
					<s n="22" xml:lang="la" type="auto">Exciderat fere Iohannes Cochleus, catholicus bonus, aedidit monstra duo: Historiam Hussitarum et Commentaria de actis et scriptis Lutheri.</s>
					<s n="23" xml:lang="la" type="auto">O domine, quam vana, quam indocta, quam insulsa, efficta et ementita.</s>
					<s n="24" xml:lang="la" type="auto">Metuo fere dominum mihi indignaturum, quod sumptus hos non potius in pauperes quam in huiusmodi sentinam consarcinandam erogaverim.</s>
					<s n="25" xml:lang="la" type="auto">Sed cum ita omnibus sit notus, quale esset eius ingenium, ipse etiam cognoscere volui.</s>
				</p>
				<p>
					<s n="26" xml:lang="la" type="auto">Literas has Ludovico comiti Oetingo reddi curare velis.</s>
				</p>
				<p>
					<note type="address">[Adresse:]</note>
					<s n="27" xml:lang="la" type="auto">Viro optimo doctissimo domino Henrico Bullingero, theologiae professori apud Tigurinos, domino observando et amico praecipuo.</s>
					<s n="28" xml:lang="de" type="auto">Zürich.</s>
				</p>
			</div>
		</body>
	</text>
</TEI>
