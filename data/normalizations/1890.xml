<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1890">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1890</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Clarissime atque idem charissime mi Bullingeri.</s>
				</p>
				<p>
					<s n="2" xml:lang="la" type="auto">Mitto nunc proprium nuncium nec putavi exiguo huic sumptui parcendum, ut iuvaremus exulem Iesu Christi, Molineum tuum, non ingnare mali miseris succurrere disco.</s>
					<s n="3" xml:lang="la" type="auto">Res sic se habet.</s>
				</p>
				<p>
					<s n="4" xml:lang="la" type="auto">Quum abesset d. comes, sumpsi ego agendam causam hominis apud ducem; egi, quin et tua usus sum autoritate; nam dixi te mihi Molineum commendasse.</s>
					<s n="5" xml:lang="la" type="auto">Benigne dux respondit; sed heri misit ad me epistolam, quam nuper ab ipso exule acceperat, qui nempe id petebat, quod iam ego pro eo petieram, et mandavit mihi, ut significem illi, Tubingam ut veniat et videret, si civitatula placeat, si viri, si reliqua; nam si placeret se<note type="margin">a.R.: gestrichen?</note> illi conditionem offerre, ut hic proffiteretur ius civile.</s>
					<s n="6" xml:lang="la" type="auto">Ita itaque mihi mandavit princeps.</s>
					<s n="7" xml:lang="la" type="auto">Nunc ego, ni ipsum videar parvifacere et oblatum beneficium, putavi omnia ad te esse scribenda, ad te, inquam, cuius auspiciis res coepta est agi, ut tu fratrem illum nostrum moneas de voluntate ducis.</s>
				</p>
				<p>
					<s n="8" xml:lang="la" type="auto">Certe nimium differebamus, si nullum nuncium misissem et voluissem egomet tibi haec nunciare coram.</s>
					<s n="9" xml:lang="la" type="auto">Scio exules solere sollicitos atque anxios esse, dum expectant, in quem portum sint navigaturi; ideo, inquam, sumptui nollui parcere ob gloriam domini.</s>
					<s n="10" xml:lang="la" type="auto">Interim scias, velim, me ad Lactantium meum illum Genevam scripsisse, ut Molineum moneat nos causam eius agere; sed tu nichilominus omnia ordine ad ipsum exarabis.</s>
					<s n="11" xml:lang="la" type="auto">Dux multa mecum de Tigurinis past[oribus]; sed ea in meum adventum reservo, quem spero fore futurum ad 15 usque dies.</s>
					<s n="12" xml:lang="la" type="auto">Verto duos libellos principis iussu.</s>
					<s n="13" xml:lang="la" type="auto">Dux Mauritius et Brunsvicensis mittunt subsidio episcopis 5 m peditum et longe plures equites; res est certa.</s>
				</p>
				<p>
					<s n="14" xml:lang="la" type="auto">Oro te, frater, quaere diligenter apud hospitem Ciconiae et apud Zieglerum, num forte ullę essent literę, quae ad me pertinerent, et eas da huic nuncio ferendas ad me, quin, si Aurelius forte Tigurum venisset, iube eum cum nuncio hoc ad me venire, quamquam parum spero; nam si sperarem, mitterem equum pro eo.</s>
					<s n="15" xml:lang="la" type="auto">Sed si forte, inquam, advenisset, huc ad me se recipiat nunc cum ipso nuncio, si velit, aut si nolit, abeat, quo illi libitum fuerit.</s>
					<s n="16" xml:lang="la" type="auto">Praeterea te oro, ut has, quas hic addam, Curiam mittas; da hospiti Ciconiae et diligenter commenda.</s>
				</p>
				<p>
					<s n="17" xml:lang="la" type="auto">Ducatum Lusitanum, quem in literis hisce invenies, mitte Basileam ad Iacobum Parcum cum libello, quem etiam hic adiungam, at primo quoque tempore, at per fidum aliquem virum.</s>
				</p>
				<p>
					<s n="18" xml:lang="la" type="auto">Iter hoc fuit omnino in nomine domini susceptum et benedictum ab eo; ita video multa foeliciter cadere; illi laus et gloria in saecula saeculorum, qui suos non deserit; fidelis enim est.</s>
					<s n="19" xml:lang="la" type="auto">Iosias meus bene habet; prodest illi mirum in modum praxis haec et se rebus ferendis probe accomodat.</s>
				</p>
				<p>
					<s n="20" xml:lang="la" type="auto">Iam finem facio.</s>
					<s n="21" xml:lang="la" type="auto">Tu ad nos de rebus omnibus diligenter.</s>
					<s n="22" xml:lang="la" type="auto">Salutat te Wolmarius, hospes noster, certe vir eximius.</s>
				</p>
				<p>
					<s n="23" xml:lang="la" type="auto">Salvere iubeo totam familiam, totam scholam, totam ecclesiam.</s>
					<s n="24" xml:lang="la" type="auto">D. Iesus benedicat tuis laboribus.</s>
					<s n="25" xml:lang="la" type="auto">Fiat, fiat.</s>
				</p>
				<p>
					<s n="26" xml:lang="la" type="auto">Tubingae 4. iunii 1553.</s>
				</p>
				<p>
					<s n="27" xml:lang="la" type="auto">Vergerius.</s>
				</p>
				<p>
					<note>[Von anderer Hand:]</note>
					<s n="28" xml:lang="la" type="auto">Clarissimo viro domino Heinricho Bullingero.</s>
					<s n="29" xml:lang="de" type="auto">Zürich.</s>
				</p>
			</div>
		</body>
	</text>
</TEI>
