<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12291">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12291</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">De Megandri, doctissimi viri, obitu doleo, et eo ipso acutior factus est dolor, quem in excessu Binderi nostri acceperam.</s>
					<s n="2" xml:lang="la" type="auto">Verum omnia ut mitigem, lex facit irrefragabilis, quae omnibus hominibus iam olim indixit mortem.</s>
					<s n="3" xml:lang="la" type="auto">Admonent autem casus isti amicorum me longe aetate inferiorum, ut ipse multum iam et spe de moriendo cogitem et ita in animum inducam, ferendum quidem carni, quod vitari non possit, spiritui autem exoptandum, ut e saeculo migrare et apud Christum agere liceat.</s>
					<s n="4" xml:lang="la" type="auto"><persName ref="p28" cert="high">Buceri</persName> libellum legi et desultoriam hominis sollicitudinem intueor, qua certe varius est; verum eum tenet morem, quem solent, qui partes amant et concordes esse cupiunt.</s>
					<s n="5" xml:lang="la" type="auto">Vix enim mihi persuadere possum, sic eum vel maligni vel versuti esse aut fluctuantis animi, ut et in hoc dogmate non sequatur certam aliquam fidei rationem et non perspectum habeat, quid ei Scriptura inprimis permittat et quem in portum sit velificandum; quo et ego quidem animo sum, haud quidem fluctuans vacillansque (probo enim dogma vestrum et pium esse iudico), sed ita me ipsum continens, ut existimem referre plurimum, quo genere sermonis in explicandis mysteriis docendisve utaris et quam sequaris locutionis formulam.</s>
					<s n="6" xml:lang="la" type="auto">Quod admones, te ab amico fidei minime fluxae accepisse etc., dolere me, quod Tigurini mei Lutherum tam inique tractarint, sic habe: Rogavit me Frechtus sententiam et, quo iudicio essem, scire voluit.</s>
					<s n="7" xml:lang="la" type="auto">Respondi ego, me librum nondum legisse, dolere vero me, quod audiam, Tigurinos in eo ipso virum tantopere meritum perinique tractasse etc.</s>
					<s n="8" xml:lang="la" type="auto">Sunt enim apud nos viri boni et vestri amantissimi, qui etiamnum stili vestri moderationem desiderent, ut qui fellis habeat nonnihil et Helveticam quandam supinitatem redoleat, quam si temperare libuisset, longe magis gratiosa fuisse omnia, quae edidistis, quam nunc esse possunt in tanta animorum male affectorum suspicione etc.</s>
					<s n="9" xml:lang="la" type="auto">Nominare nihil opus huiusce iudicii auctores, libera enim sunt iudicia; sed Christum testor servatorem, ita rem habere, ut scribo.</s>
					<s n="10" xml:lang="la" type="auto">Istoc ego Frechto significavi, obiter eucharistiae negotium delibans, nec id egi velut meam prodens de libello sententiam, sed aliquorum iudicium referens, qui acerbius tractatum Lutherum sentiant.</s>
					<s n="11" xml:lang="la" type="auto">Id ea causa feci, quo hominis animum praemollirem, quo aequius admitteret me tota reliqua epistola disputantem; mihi enim videri, D. Lutherum eo modo de mysteriis loqui velle aut pergere, quomodo de episcopis ut loquamur et sentiamus ipsa maxime Scriptura expostulet; praeterea tropos aversari, quos vetustas omnis agnoverit et sine quibus sana mysteriorum explicatio constare nequeat etc.</s>
					<s n="12" xml:lang="la" type="auto">; vereri autem me, ne, quia apostoli de cavendo Pharisaeorum fermento a Christo sint admoniti, ipse quoque cum rudibus, tum et literae deditis apostolis Pharisaeorum pistorium fermentum pontificii magis quam hypocriticam doctrinae pravitatem iactabundam sit intellecturus; cum aliis nonnullis indicaturis, quibus, quo in illum animo sim, palam innuo.</s>
					<s n="13" xml:lang="la" type="auto">Atque utinam ad manum esset exemplum aliquod, quod mitterem!</s>
					<s n="14" xml:lang="la" type="auto">Videres ita habere rem omnem; sed mihi crede sancta fide affirmanti aliter non habere.</s>
					<s n="15" xml:lang="la" type="auto">Alium enim me Frechto nunquam exhibui in hac causa controvertenda quam caduceatorem, ut sic dicam, quendam, qui de concordia conficienda certo sibi polliceatur; subinde etiam obtestatus hominem, literis suis curaret per Philippum, ne quid insolentius, quam fraterna charitas ferret, ordiretur, quibusque id causis cupiam, significavi.</s>
					<s n="16" xml:lang="la" type="auto">Interim quidem ne gry quidem scripto produnt suae sententiae delicati quidam spectatores ac ne laneo quidem filo Lutherum pungunt, eximie delectantes sese harenae nostrae sudoribus simulque et minutissima deglubentes, quae exagitent; quos ego non curo.</s>
					<s n="17" xml:lang="de" type="auto">Ich schreib Euch die Wahrheit, die Gott ist.</s>
					<s n="18" xml:lang="de" type="auto">Zweifelnd an mir nicht; die Sachen stand recht.</s>
					<s n="19" xml:lang="de" type="auto">Doch wäre mein grosser Wunsch, aller Zank mochte in diesem Span aufgehabt und alle Misshellen mit brüderlichem, sanftmütigem Erwägen in diesem Fall zu guter Einigkeit gerichtet werden.</s>
					<s n="20" xml:lang="la" type="auto">Verum tuam et fidem et ingenuitatem in me tam libere admonendo magna mea gratia probo et amplector, ut qui sciam, ad hunc modum non solere, nisi qui perspecti et explorati sunt amici.</s>
				</p>
			</div>
		</body>
	</text>
</TEI>
