<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1779">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1779</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Multa mihi ad te essent scribenda, si modo tantum esset mihi et ocii et facultatis, ut praestare omnia possem.</s>
				</p>
				<p>
					<s n="3" xml:lang="la" type="auto">Electus erat a nobis d. Michael Schlatterus, ut succederet Mauritio in diaconatu; vocatus est is a senatu et bis auditus; nunc cum confirmationem speramus, a senatu nobis insciis evocatur alius, Muretensis minister, ut et is quoque audiatur.</s>
					<s n="4" xml:lang="la" type="auto">Is cras concionabitur; postea alterius fiet confirmatio.</s>
					<s n="5" xml:lang="la" type="auto">Sed ego de Michaele plane iam desperavi, nisi dominus mirabiliter suam exerat potentiam.</s>
					<s n="6" xml:lang="la" type="auto">Placuit quidem omnibus, quotquot ego audivi; sed omnia haec claviculę<note type="margin">a.R.: ...</note> consulis et Aethyopis nostri impediuntur machinis.</s>
					<s n="7" xml:lang="la" type="auto">Quęrit is clavicula tales, qui sibi aures prurientes defricent et qui ei in promovendo foedere Gallico non adversentur; hoc unum perversis istis quaeritur electionibus.</s>
					<s n="8" xml:lang="la" type="auto">Michael oberit, quod pro Tigurino habetur; adeo enim ardet animus huius hominis contra Tigurinos, ut in faciem etiam Michaeli dixerit: "Die Zürcher predicanten sind unruͤwig, schribend vil hin und wider, steckend sich in all sachen, und was gand uns die v[on] Z[ürich] an?</s>
					<s n="9" xml:lang="de" type="auto">Wir sind als wohl ein Ort als sie.</s>
				</p>
				<p>
					<s n="10" xml:lang="de" type="auto">Macht sie, was sie wollen, und lasst uns auch machen, was uns gut dünkt."</s>
					<s n="11" xml:lang="la" type="auto">Haec ipse, et tales quoque cum ipso sunt multi alii.</s>
					<s n="12" xml:lang="la" type="auto">Volunt ergo habere Bernates et tales, qui ipsis dicant placentia.</s>
					<s n="13" xml:lang="la" type="auto">Quid mihi interea ferendum sit, potes ipse cogitare.</s>
					<s n="14" xml:lang="la" type="auto">Accrescit in me quoque in dies ipsorum odium, quod tamen in domino et per domini gratiam facile contemno.</s>
					<s n="15" xml:lang="la" type="auto">Nisi tamen mihi Musculus suis adesset consolationibus, interdum deficerem.</s>
					<s n="16" xml:lang="la" type="auto">Omne huius ecclesię onus magis ac magis in me devolvitur, quod tamen facilius sufferem, nisi diabolica ista et subdola privatorum essent odia.</s>
					<s n="17" xml:lang="la" type="auto">Oro tamen dominum, ut is mihi det patientiam et fortitudinem talia perferendi.</s>
				</p>
				<p>
					<s n="18" xml:lang="la" type="auto">Captabunt occasiones quascunque me quoque tandem eiiciendi, ne ipsorum obstem conatibus.</s>
					<s n="19" xml:lang="la" type="auto">Sed dominus iniqua ipsorum franget consilia.</s>
					<s n="20" xml:lang="de" type="auto">Man sagt hier, meine Herren Zürich haben das Friedgeld abgesagt, schickt auch niemand auf den Tag, gibt viel Redens.</s>
					<s n="21" xml:lang="de" type="auto">Lieber, land mich wünschen, wie es stand.</s>
				</p>
				<p>
					<s n="22" xml:lang="de" type="auto">Neues ist nichts besonders, denn dass der Kaiser 2 Stürme an Metz soll verloren haben.</s>
					<s n="23" xml:lang="de" type="auto">Die Eidgenossen schon sich auch der Franzosen Niswan an im Ort haben müssen erwähren; doch ist nichts gewiss.</s>
					<s n="24" xml:lang="de" type="auto">Was Ihr habt, das Land uns wissen.</s>
				</p>
				<p>
					<s n="25" xml:lang="la" type="auto">Quod praedestinationis negotium concernit, serpit hoc indies latius.</s>
					<s n="26" xml:lang="la" type="auto">Nos quantum possumus supprimimus et compescimus.</s>
				</p>
				<p>
					<s n="27" xml:lang="la" type="auto">Ferunt quidam d. Bibliandrum scripturum contra Calvinum: quod ne fiat etiam atque etiam oro.</s>
					<s n="28" xml:lang="la" type="auto">Tu tua te interpone prudentia et authoritate quantum potes.</s>
					<s n="29" xml:lang="la" type="auto">Poterit aliter quam publice Calvinus modestię admoneri.</s>
					<s n="30" xml:lang="la" type="auto">Lausan[n]enses tria constituerunt axiomata, quibus cum omnes praeter Franciscum S. Paulinum Viviacensem ministrum subscripserint, ipsum vix ferre possunt.</s>
					<s n="31" xml:lang="la" type="auto">Sunt autem axiomata haec: 1. Deus ab aeterno non tantum praecognovit sed etiam decrevit, non tantum indefinite, ut quicunque crederent servarentur, sed definite, ut certi homines nascerentur quos servaret per fidem in Christum, quique nunquam desciscerent a fide.</s>
					<s n="32" xml:lang="la" type="auto">2. Eadem ratione deus ab aeterno etiam decrevit definite ut certi homines nascerentur ad interitum, quos nunquam donaret spiritu regenerationis et fidei <foreign xml:lang="el">πληροξορια</foreign>.</s>
					<s n="33" xml:lang="la" type="auto">3. Damnationis culpa in solo homine quaerenda est, et tamen dicimus dei decretum praecedere, cum sit aeternum, sine culpa tamen: quia, etsi causa aeterni decreti est nobis incognita, iusta tamen est, quum dei voluntas sit certa et sola iustitię regula.</s>
				</p>
				<p>
					<s n="34" xml:lang="la" type="auto">Quę vero Francisci sit sententia ex hoc scripto apposito cognosces.</s>
					<s n="35" xml:lang="la" type="auto">Nos et ad classem et ad Franciscum scripsimus, et utramque partem ad concordiam cohortati sumus, indigne ferentes ipsos nova constituere pronunciata, quibus qui non subscriberent vexare vellent.</s>
					<s n="36" xml:lang="la" type="auto">Non esse hanc pacis sed multarum turbarum viam.</s>
					<s n="37" xml:lang="la" type="auto">Et spero nos aliquid profecisse.</s>
				</p>
				<p>
					<s n="38" xml:lang="la" type="auto">Volui hęc tibi significare, ut saltem gustum eorum quę hac in causa hic geruntur haberes, et futuris quoque tanto melius prospiceres.</s>
				</p>
				<p>
					<s n="39" xml:lang="la" type="auto">Tu, quod semper oro, quę scribo, boni consulito.</s>
					<s n="40" xml:lang="la" type="auto">Cogor mihi suffurari semper tantum temporis, ad amicos ut scribere queam; deinde confidentius et liberius ad te omnia scribo minoreque diligentia, quia prae omnibus aliis te tanquam patrem diligo et veneror.</s>
					<s n="41" xml:lang="la" type="auto">Dominus tibi semper adsit teque servet ecclesię suę incolumem!</s>
					<s n="42" xml:lang="la" type="auto">Salutat te Musculus; saluta e me tuos omnes.</s>
					<s n="43" xml:lang="de" type="auto">Bernò 14. Decembris 1552.</s>
				</p>
				<p>
					<s n="44" xml:lang="la" type="auto">T[uus] Io[annes] Hallerus.</s>
				</p>
				<p>
					<s n="45" xml:lang="la" type="auto">Clarissimo viro d. Heinrycho Bullingero, Tigurinae ecclesię fidelissimo pastori, domino et compatri suo colendissimo.</s>
				</p>
				<p>
					<s n="46" xml:lang="de" type="auto">Zürich.</s>
					<s n="47" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
