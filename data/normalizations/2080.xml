<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2080">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2080</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Pro diligenti fidelique scribendi officio tuo maximis maiores tibi gratias ago, mi colende inprimis charissimeque Bullingere.</s>
					<s n="3" xml:lang="la" type="auto">Anglicanum catechismum nondum legendo absolveram, quando aderat bonus quidam frater Augustam recta profecturus, per quem illum singulari cuidam amico mittendum existimavi, apud quem etiam hoc nomine non vulgarem gratiam inii.</s>
					<s n="4" xml:lang="la" type="auto">Deinde, cum tu articulorum mentionem faceres, putavi alios quosdam esse extra hunc catechismum impressos.</s>
				</p>
				<p>
					<s n="5" xml:lang="la" type="auto">Sermones tuos iamdudum accepi et miror, si non istuc tibi iam antea et literis significavi et gratias egi, quod nunc etiam officiose facerem, nisi suppuderet me, quod post tanta tamque sępe in me collata beneficia tua ergo perpetuo verbis tecum ago et animi mei (quod ex vero testificor) gratitudine, interim de referendis gratiis utque rebus ipsis ęquo Marte tecum certem, non satis videor sollicitus.</s>
					<s n="6" xml:lang="la" type="auto">Sed quid, obsecro, faciam?</s>
					<s n="7" xml:lang="la" type="auto">Sic tibi cunctus obstrictus sum, ut plane non sim solvendę rei, quippe qui tantum non animam ipsam tibi debeam.</s>
					<s n="8" xml:lang="la" type="auto">Dominum certe, luminum patrem, indefatigabilibus animi votis nunquam non interpellavero, ut, quando ab ipso est omnis donatio bona omneque perfectum bonum, tibi quoque de inexhausto cęlestium divitiarum suarum thesauro affatim suppeditet, quicquid abs te cum carnalium tum vero maxime spiritualium bonorum optari recte potest, in me quoque scilicet ut nunc non est, ita nunquam erit, unde gratificandi tibi occasionem nactus videro potero, prorsus...<note type="margin">a. R.: oravi?</note> me quamlibet etiam minima ingratitudinis suspicione ut liberem, fortiter faxo.</s>
				</p>
				<p>
					<s n="9" xml:lang="la" type="auto">Pro communicatis novis gratiam habeo vicissim ad te diligenter scripturus, si extra illa, quę scribis, quicquam ab amicis accepissem, nisi quod Caesaris filius, nisi Ianuensium copiis, quę Corsicam versus contendunt, nunc excipiatur, haudquaquam in Germaniam venturus hoc quidem tempore putatur et quod imperii comicia ad idus ianuarii processura creduntur, quę magis tamen a principibus quam Cęsare expetantur.</s>
				</p>
				<p>
					<s n="10" xml:lang="la" type="auto">Scribitur etiam Io[annem] Fred[erichum] sic cum Augusto transegisse, ut electoratum hic retineat et ditionem, quam frater antea occupavit, exceptis arcibus aliquot et certa quadam pecunię summa nescio quot annis illi pendenda, tum ut electoratus ad maximum natu Io[annis] Frid[erichi] filium, si Augustus absque prole moriatur, redeat.</s>
					<s n="11" xml:lang="la" type="auto">Adeo visum est domino optimo hunc principem, servum suum, sub severioris disciplinę iugo continere, ut olim vere gloriosum efficiat.</s>
				</p>
				<p>
					<s n="12" xml:lang="la" type="auto">Iacobum Sturmium illum, incomparabilis prudentię virum, Argentoratensis reipublicę decus et ornamentum, vita excessisse non ignoras.</s>
					<s n="13" xml:lang="la" type="auto">Qui si tantum animi in urbe pariter et comitiis in Christi causa agenda et defendenda habuisset, quantum consilii et authoritatis habuit, longe meliore loco non Argentoratensium solum, sed omnium Romani imperii civitatum conditio esset.</s>
					<s n="14" xml:lang="la" type="auto">Verum non uni dat cuncta deus etc.</s>
				</p>
				<p>
					<s n="15" xml:lang="la" type="auto">Iam horret animus ad ea, quę de Serveto scribis.</s>
					<s n="16" xml:lang="la" type="auto">Sperabam una cum authore omnia semel blasphema ipsius dogmata igne extinctum iri; sed ita est iam inde ab initio mundus, ut nihil unquam tam absurdum, tam impium, tam etiam ab omni honestate humanitateque alienum a quoquam sit traditum, quod non invenerit admiratores ac strenuos sectatores.</s>
					<s n="17" xml:lang="la" type="auto">Servator et vindex noster Iesus Christus sic malis istis ecclesiam suam exerceat, ut nullum hinc prorsus orthodoxae apostolicęque doctrinę iacturam faciat, sed in petrae soliditate adversus inferorum portas a dextris et sinistris ęternum inconcussa consistat.</s>
					<s n="18" xml:lang="la" type="manual">Amen.</s>
				</p>
				<p>
					<s n="19" xml:lang="la" type="auto">Schvenck[feldius] iste miris artibus principis Wirtempergensis aulę se iamdudum insinuavit multorumque nobilium animos dulci suo veneno miserandum in modum infecit.</s>
					<s n="20" xml:lang="la" type="auto">Habet alibi quoque in Svevia non paucos discipulos a se dementatos atque inter hos mulierculas quasdam ad insaniam usque pertinaces, quas dicere non pudet nihil se hactenus Christi a nobis didicisse planeque in tenebris fuisse, donec cęlestis illa lux ex Sch[venckfeldii] christianissima doctrina ipsis affulsit, cum nihil is boni doceat aut scribat, quod non iam antea a nostris sit luculentissime scriptum, quę vero contra nostros evomit, vel affectatę calumnię sint vel tam infirma, ut valde demirer fortia videri posse hominibus alioqui non mali iudicii.</s>
					<s n="21" xml:lang="la" type="auto">Servator Christus et hanc etiam feram vineam suam devastantem quamprimum comprimat ac omnium animos ad syncerę simplicisque christianę veritatis studia inflammet, ne plus satis curiosos, superstitiosos etiam propediem ac blasphemos videamus.</s>
					<s n="22" xml:lang="la" type="auto">Bene vale, mi anime, venerande charissimeque frater, cum tota tua domu, quam mea plurimum iubet in domino salvere.</s>
					<s n="23" xml:lang="la" type="auto">Salveant fratres symmystę, administri tui in opere domini, cum aliis doctissimis scholę vestrę professoribus, Pellicano, Theodoro etc.</s>
					<s n="24" xml:lang="la" type="auto">Commendo me omnium vestrum sanctissimis precationibus.</s>
					<s n="25" xml:lang="la" type="auto">Ioanni Ulmio nostro ut semper velut praesens quoddam numen adsis, ubiubi res postulabit, vehementer te etiam atque etiam obsecro et obtestor.</s>
					<s n="26" xml:lang="la" type="auto">Funclius meus te reverenter salutat seque tibi quam potest commendat.</s>
					<s n="27" xml:lang="de" type="auto">22. novembris.</s>
				</p>
				<p>
					<s n="28" xml:lang="la" type="auto">Accipis hic a seniore Fuchsio<note target="fn1" type="footnote"/> nostro literas, qui virginem annos natam viginti duxit uxorem ipse nunc sexagesimum quintum annum agens, quod ut illi felix sit ac faustum, a domino impetrare piis votis conemur.</s>
				</p>
				<p>
					<s n="29" xml:lang="la" type="auto">T[uus] Ambros[ius] Bl[aurerus].</s>
				</p>
				<p>
					<s n="30" xml:lang="la" type="auto">Praestantissimo viro d. Heinricho Bullingero, fratri et amico suo incomparabili.</s>
				</p>
			</div>
		</body>
	</text>
</TEI>
