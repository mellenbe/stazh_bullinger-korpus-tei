<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2634">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2634</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D. et se commendat.</s>
					<s n="2" xml:lang="la" type="auto">Habes, quem tantopere a me petiisti, libellum, clarissime et michi charissime Bullingere.</s>
					<s n="3" xml:lang="la" type="auto">Tardus ad me Campidona rediit, tum tardi sese offerunt nuntii certi et fideles: alioqui pridem accepisses.</s>
					<s n="4" xml:lang="la" type="auto">Westphalicum illud iudicium, per omnem Germaniam et Westphaliam ipsam abolitum et obliteratum, instaurare nobis adeoque postliminio restituere carnalibus ac cruentis suis scriptis visus est nobis velle Westphalus ille.</s>
					<s n="5" xml:lang="la" type="auto">Nam importuni quidam stentores, seu rixosos sophistas dixeris, certe convitiatores potius dicendi quam concionatores, ex Saxonia prodeuntes, huius scriptis inbuti, vel magis infecti et inflati, deus bone, quas nobis turbas movent, ecclesias perturbant pacataque dissipant.</s>
					<s n="6" xml:lang="la" type="auto">Testis est Augusta ipsa cum Campidona et Ravenspurgo.</s>
					<s n="7" xml:lang="la" type="auto">Speramus tamen tranquilliora, cum videamus quosdam nonnichil mitiores aequanimioresque redditos scripto pio modesto et solido d. Calvini, viri pii docti modesti et solidi, quod multi pii ministri et alii sinceri et constantes in linguam Germanicam versum cupiunt vehementer, cum videant Westphalicos a Nurenbergensi quodam ministro in Germanicam translatos.</s>
					<s n="8" xml:lang="la" type="auto">Rogo igitur, humanissime Bullingere, ut in hac quoque re fatribus piis, imo ecclesiis sanctis inservire velis, et in hoc incumbere, ut simplicem de eucharistia veritatem, olim Christi verbis institutione et spiritu doctam, nunc testatam ac adsertam audiant et confirmentur.</s>
					<s n="9" xml:lang="la" type="auto">De tragoedia Ravenspurgi per clamosum et damnosum concionatorem, quem potius convitiatorem dixero, excitata credo aut ex Willingi ipso aut ex eius literis iam acceperis; sin minus, ex literis percipies, modo volueris, quas ad maecenatem meum summum Iohannem Functium, virum pietatis, prudentię et humanitatis summę, de hac re et aliis dedi longissim s, de doctore item Ludovico Rabus, nunc Argentoratensis ecclesię pastore, ut ferunt, primario, quid is apud nos egerit et de coena nobiscum contulerit, demum et de hominibus aliquot apud nos Arriana labe horrendum infectis.</s>
					<s n="10" xml:lang="la" type="auto">Hec et alia, si quando vacat garrire, ut inquit ille, ad focum a coena, audies abunde et ad nauseam usque.</s>
				</p>
				<p>
					<s n="11" xml:lang="la" type="auto">Vale et vive, pristinis recuperatis dei bonitate viribus, cum tuis omnibus foeliciter, et cura ut Calvinus nobis Germanis loquatur.</s>
					<s n="12" xml:lang="la" type="auto">Ex Meminga 11. kalendis iunii anno Christi 1555.</s>
				</p>
				<p>
					<s n="13" xml:lang="la" type="auto">Tuae humanitatis deditissimus Bartholomaeus Bertlinus.</s>
				</p>
				<p>
					<s n="14" xml:lang="la" type="auto">Viro humanissimo eruditione et pietate insigni d. Heinricho Bullingero, ecclesie Tigurinę antistiti fideli et prudenti domino et amico suo reverenter observando.</s>
				</p>
				<p>
					<s n="15" xml:lang="de" type="auto">Zürich.</s>
				</p>
			</div>
		</body>
	</text>
</TEI>
