<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9438">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9438</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Habuimus nuper, vir ornatissime et reverendissime domine compater, pro solenni nostra consuetudine convocationem in agro nostro Glaronensi, et inter reliqua indicatum est a fratribus fere singulis dominum Abrahamum Sarctorium in Buobiken bonos viros ac fratres apud suos auditores deferre ac accusare, ac si ipsi alibi ministeria sacra et opimiores conditiones ambiant et quod mox ecclesias suas sint deserturi; obinde ipsum rogare vehementer, quod operam dare velint, ut vel in alterius horum locum possit substitui; se enim animo suo totum Glaronensem esse et in hoc unice incumbere et noctes atque dies meditari, quo modo rursus in illam regionem pervenire queat.</s>
					<s n="3" xml:lang="la" type="auto">Et licet a nonnullis iam antea intellexisset, quod propter scandalum, quod hinc nascitur, institutum suum indigne ferrent, ipsum tamen ab eo adhuc nondum remittere, sed subinde ad maximae authoritatis et inprimis ad senatorii ordinis viros literas mittere, quarum plerasque ipsimet viderint atque perlegerint quasve adhuc ostendere possent, si id requireret necessitas.</s>
					<s n="4" xml:lang="la" type="auto">Existimant vero ipsum hoc ideo facere, an vel alteri horum apud suos tantum fastidium atque odium comparare ac conciliare possit, quo citius ab ecclesia sua relegetur ipseque in eius locum succedere possit.</s>
					<s n="5" xml:lang="la" type="auto">Novit enim collaturas non ad magistratum, sed ad unamquanquemet ecclesiam sive communionem pertinere et quod talem mercenarium, qualem se ipse praebet, conducendi et rursus dimittendi in sua potestate habeant.</s>
					<s n="6" xml:lang="la" type="auto">Tentavit idem non ita pridem apud Svandenses quoque, quos per vanas suas literas erga bonum parochum d. Iacobum Frankium in tantam suspicionem coniecit, (ipsum namque alibi aliam conditionem ambire), ut d. amannus Schuolerus eum in domum suam ira et indignatione percitus vocarit et cum eo expostulavit acriter obiiciendo ei, quam ob causam ita clandestine suam ecclesiam deserere instituat.</s>
				</p>
				<p>
					<s n="7" xml:lang="la" type="auto">Et cum d. Iacobus, cui hoc omnino alienum et qui sibi bene fuerat conscius, modeste responderet seque excusaret, tum dominus amannus ei credidit animumque remisit atque tum demum ei huius Abrahami commenta perlegenda praebuit dicens hunc etiam aliis quampluribus viris ditionis nostrae similia scripsisse.</s>
					<s n="8" xml:lang="la" type="auto">Ego postea, cum forte in quaestorem nostrum aerarium incidissem, ei huius Abrahami institutum indicavi et rogavi eum omnium fratrum nomine, ut nos coram amplissimo senatu excusare dignetur, si res eo deveniret; nos enim ab hac culpa innoxios esse nosve legitimas vocationes, sicut et antea quoque fecerimus, a deo et a principibus nostris expectaturos.</s>
					<s n="9" xml:lang="la" type="auto">Tum ipse, interim cum se id sedulo facturum esse promitteret, ultro mihi retulit se quoque perplures ab ipso post eius abitum ex Bethschanden literas accepisse, quae omnes similiter quoque sonent, videlicet ut, quamprimum una conditionum agri Glaronensis vacet, eum in hanc promovere dignetur.</s>
					<s n="10" xml:lang="la" type="auto">Iusserunt itaque me fratres et symmystae nostri unanimiter omnes, ut tibi, honorande domine compater, tanquam nostro patri atque patrono singulari hanc iniuriam significem teque obnixe et vehementer rogem, ut ipsum pro tua authoritate hortari et admonere velis, ut sua sorte contentus et nos et nostras ecclesias missas faciat.</s>
					<s n="11" xml:lang="la" type="auto">Noluimus eum alias accusare; hinc me tibi soli id indicare iusserunt.</s>
					<s n="12" xml:lang="la" type="auto">Dolori enim nobis esset, si quid mali ei eam ob causam oboriri atque contingere deberet.</s>
					<s n="13" xml:lang="la" type="auto">Ideo te iterum oramus sedulo omnes, ut ipsum vel per scriptum vel etiam oretenus, si forte tibi ad manus veniat, adhortari digneris; et cessabit, si sapuerit; tum sic etiam nobis optime consultum erit tuve nobis rem gratissimam facies.</s>
					<s n="14" xml:lang="la" type="auto">Scripsissemus utique ipsimet; sed quia alias fratrum pias et sanctas admonitiones parvi fecit, putarunt ipsum idem hac in re esse facturum, et consultissimum putavimus, si tu eum pro tua gravitate admoneres.</s>
					<s n="15" xml:lang="la" type="auto">Literas tuas iucundissimas, quas ad me 14. augusti dedisti, accepi magno cum gaudio.</s>
					<s n="16" xml:lang="la" type="auto">Pro his tibi gratias ago ingentes, teque rogant fratres et symmystae agri nostri omnes, ut nobis semper, quae nova sunt, fideliter communicare velis, teque unanimiter omnes quam officiosissime salutant et dei benedictionem senectuti<note type="margin">a.R.: senectiti!</note> tuae precantur.</s>
				</p>
				<p>
					<s n="17" xml:lang="la" type="auto">Salvum te quoque cum tuis cupit uxor mea cum tota domo.</s>
					<s n="18" xml:lang="la" type="auto">Raptim.</s>
					<s n="19" xml:lang="la" type="auto">Glaronae 28. augusti anno 1573.</s>
				</p>
				<p>
					<s n="20" xml:lang="la" type="auto">I[oannes] Hugo nomine fratrum et symmystarum totius classis Glaronensis.</s>
				</p>
				<p>
					<s n="21" xml:lang="de" type="auto">Dem frommen, erwärtigen, wohlgelehrten und getreuen Herren m. Heinrichen Bullinger, Pfarrern zum grossen Münster zu Zürich, meinem lieben Herren und Gevatteren.</s>
				</p>
				<p>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
