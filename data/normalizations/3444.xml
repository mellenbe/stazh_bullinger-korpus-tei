<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3444">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3444</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod scribendi consuetudinem multis iam mensibus intermiserim, id mutatae erga te voluntatis indicium sane nolim existimes; sed ab eo fere tempore ita variis et molestis magis quam magnis vel continuis negotiis occupatus fui, ut non modo amicorum, sed mei etiam quodammodo oblitus videar.</s>
					<s n="3" xml:lang="la" type="auto">Itaque non solus profecto hoc officium a me desideras.</s>
				</p>
				<p>
					<s n="4" xml:lang="la" type="auto">Conabor tamen posthac et tibi et aliis hac in parte satisfacere, quamvis hac molestia, quae mihi quodammodo omnem vitae iucunditatem tollit, non prius liberari posse mihi videar, quam provinciam istam reliquerim.</s>
				</p>
				<p>
					<s n="5" xml:lang="la" type="auto">Id ut pluribus tibi exponam, tu non desideras, neque tantum ego dixissem, nisi meae cessationis aliam omnino causam quam nostrae amicitiae, quantum ad me attinet, diminutionem te voluissem existimes.</s>
					<s n="6" xml:lang="la" type="auto">Ubicunque certe et tuus ero, et cum hinc discessero, quod quam primum mihi permitti iamdiu postulo et iam ferme impetravi, hanc inter nos per literas conversationem creberrimam esse desidero; sed eius aliqua ratio invenienda est, quae utique tuta esse possit.</s>
				</p>
				<p>
					<s n="7" xml:lang="la" type="auto">Quam si reperire potero, cum necesse erit, indicabo.</s>
					<s n="8" xml:lang="la" type="auto">Literas tuas ad regium procuratorem Coignetum misi.</s>
				</p>
				<p>
					<s n="9" xml:lang="la" type="auto">Novi nihil possum scribere.</s>
				</p>
				<p>
					<s n="10" xml:lang="la" type="auto">Nostri exercitus in Gallia iam sunt in procinctu.</s>
				</p>
				<p>
					<s n="11" xml:lang="la" type="auto">Tempus incommodum impediet fortasse, ne magni quicquam geratur; sed sunt et vires et animus ad hostem proximo vere acerrime invadendum.</s>
					<s n="12" xml:lang="la" type="auto">Deus omnia in melius vertat, quam nostro iudicio et cuiusvis (ut existimo) humani ingenii opinione videntur se habitura pro christianorum tranquillitate.</s>
					<s n="13" xml:lang="la" type="auto">Hospitem meum Tigurinum et tua gratia et suo merito, qua in re potero, libenter semper iuvabo.</s>
					<s n="14" xml:lang="la" type="auto">De eius filio nihil audivi, conabor tamen, ubi sit, intelligere.</s>
				</p>
				<p>
					<s n="15" xml:lang="la" type="auto">Sed quantum ego nobilem illum novi, cum quo profectus est (novi autem optime), nihil ab eo filio suo timere debet, potius quidvis honesti et grati animi officium sperare.</s>
					<s n="16" xml:lang="la" type="auto">Sed ea est insita Gallicae nobilitati negligentia et reum suarum icuria, ut non mirer hospitis filium cum ea pecunia, quam pater eius nobili mutuo dederat, nondum remissum.</s>
				</p>
				<p>
					<s n="17" xml:lang="la" type="auto">Eius nobilis literas, quas ad ipsum hospitem scripsit, Badenae vidi, quibus se excusabat, quod filium nondum remisisset.</s>
					<s n="18" xml:lang="la" type="auto">Una filii literae non erant, quod miratus sum; sed tamen illius literis nihil diffido.</s>
					<s n="19" xml:lang="la" type="auto">Ego, si res mea esset, inde nihil timerem; spondere tamen ne de re quidem minus dubia vellem.</s>
					<s n="20" xml:lang="la" type="auto">Quod sentio, tibi aperio; ipse, si ita placeat, iudicabis.</s>
				</p>
				<p>
					<s n="21" xml:lang="la" type="auto">Vale.</s>
				</p>
				<p>
					<s n="22" xml:lang="la" type="auto">Salodori 24. decembris 1557.</s>
				</p>
				<p>
					<s n="23" xml:lang="la" type="auto">Tuus Sanlaurent(ianus).</s>
				</p>
				<p>
					<s n="24" xml:lang="la" type="auto">Clarissimo theologo d. Henrico Bullingero, fratri et amico optimo etc.</s>
				</p>
				<p>
					<note>[von anderer Hand:]</note>
					<s n="25" xml:lang="de" type="auto">An Herren Heinrich Bullinger, Predikanten zu Zürich.</s>
				</p>
				<p>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
