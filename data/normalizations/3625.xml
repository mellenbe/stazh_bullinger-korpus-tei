<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3625">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3625</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil habeo singulare, frater et compater charissime, dedi tamen has ad te, ne hic noster Lindinerus ad te rediret vacuus et omnino sine literis.</s>
					<s n="3" xml:lang="la" type="auto">Vivimus hic per dei gratiam recte satis mitt müy und grosser arbeit etc.</s>
				</p>
				<p>
					<s n="4" xml:lang="la" type="auto">Comitia celebrantur Badae; nihil audimus, quid agatur ibi.</s>
					<s n="5" xml:lang="la" type="auto">Fama est petendum a rege militem Helveticum; nil certi assevero.</s>
				</p>
				<p>
					<s n="6" xml:lang="la" type="auto">Rex Galliae prior suos eduxit exercitus ac Theodonis Villam (Diettenhoffen / a. Rd.) obsedit in confiniis Lothoringiae et Luxemburgensis ducatus ad Mosam non procul a Mediomatricum urbe, quam Metim vocant.</s>
				</p>
				<p>
					<s n="7" xml:lang="la" type="auto">Dicitur bombardis urbi admodum esse molestus.</s>
					<s n="8" xml:lang="la" type="auto">Argentina sibi metuit ac praesidium 10 signorum sibi paravit, 6 extra urbem, in urbe 4.</s>
					<s n="9" xml:lang="la" type="auto">Ex Germania insignem equitatum dux Saxoniae iunior, electoris capti filius, et lantgravii filius duxere in Galliam.</s>
					<s n="10" xml:lang="la" type="auto">Germanorum peditum dicitur Gallus habere legiones 10; legionem voco, quam hodie appellant "regimentum", 10 habens signa.</s>
					<s n="11" xml:lang="la" type="auto">Philippus ad Traiectum Mosę (vulgo vocant Maßtrycht) ingentes facit apparatus ac fortasse iam in Gallum movet.</s>
				</p>
				<p>
					<s n="12" xml:lang="la" type="auto">Huius lugubris tragoediae auspex fuit, qui iam Romae veluti in ganea subat.</s>
					<s n="13" xml:lang="la" type="auto">Dominus iustus iudex rependat ei.</s>
				</p>
				<p>
					<s n="14" xml:lang="la" type="auto">A Theodonis Villa adversus rumor adfertur.</s>
					<s n="15" xml:lang="la" type="auto">Alii enim dicunt oppugnatam et captam esse urbem magna cum strage Gallorum victorum, alii repulsos et frustratos aiunt Gallos sua spe.</s>
					<s n="16" xml:lang="la" type="auto">- Ex Vienna nunciatur metum esse, ne Ferdinandus persequtionem moveat in fideles, ne Turca quoque bellum inferat.</s>
					<s n="17" xml:lang="la" type="auto">Quam vellem hoc tempore d. Friderychum non descendisse in illas partes, unde non citra ingens emerget discrimen.</s>
				</p>
				<p>
					<s n="18" xml:lang="la" type="auto">Dominus illum tueatur et reducat!</s>
					<s n="19" xml:lang="la" type="auto">Duo eius pueri me insalutato et nihil tale merente discesserunt.</s>
					<s n="20" xml:lang="la" type="auto">Scripsi ego, simulatque intellexissem discessisse, Friderycho et Caspari a Salis; literas misi ad amplissimum virum d. Ambrosium Martinum, sed metuo, ne redditae sint istis iam in itinere existentibus; ea de re si quid habes certi, significa.</s>
					<s n="21" xml:lang="de" type="auto">Ich bin gar nicht zu Frieden mit den Buben und denen, die ihnen glimpfen etc.</s>
				</p>
				<p>
					<s n="22" xml:lang="la" type="auto">Habes hic partem meorum laborum; alterius generis et copiosius opus deo volente brevi etiam accipies; in eo iam sudo.</s>
					<s n="23" xml:lang="la" type="auto">Vive et vale cum omnibus bonis.</s>
				</p>
				<p>
					<s n="24" xml:lang="la" type="auto">Scripsi festinantissime et pessime.</s>
					<s n="25" xml:lang="la" type="auto">24. iunii anno 1558.</s>
				</p>
				<p>
					<s n="26" xml:lang="la" type="auto">Bullingerus tuus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
