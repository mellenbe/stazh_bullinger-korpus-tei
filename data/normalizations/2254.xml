<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2254">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2254</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. 17. februarii postremas tuas cum libro De gratia dei, gratissimo mihi munere, obviis, ut aiunt, ulnis ac venerabundus accepi.</s>
					<s n="2" xml:lang="la" type="auto">Beas tu me quidem perpetuo suavissimo pariter et saluberrimo librorum tuorum fructu sicque me tibi devincis, ut iamdudum cunctum tuum feceris, quamquam nihilo es tam parum frugi mancipio felicior aut ditior, quoniam nihil in me tale est, quo vicissim tibi commodare aut exhilarare te possum.</s>
					<s n="3" xml:lang="la" type="auto">Dominum autem, tuorum bonorum, ut vere est omnium, authorem, indefatigabilibus votis interpellabo, ut hic meas apud te vices agat ac tibi tuisque omnibus omnium temporalium ac ęternorum bonorum affluentia sic largiter benedicat, ut nihil prorsus tua illa erga me munificentia iacturę, plurimum vero lucri te fecisse perpetuo sentias.</s>
					<s n="4" xml:lang="la" type="auto">Flagrantioribus autem votis istuc a Christo nostro impetratum cupio, ut honestissimi illi et sanctissimi labores tui, qui adeo uni sibi desudant, ad felicem regni sui propagationem usque proficiant atque ita, quod vel unum vel praecipuum sequeris, magno christianę reipublicę bono assequaris.</s>
				</p>
				<p>
					<s n="5" xml:lang="la" type="auto">Quęstor Fuchsius cum Funclio meo cęterisque amicis officiose te salutant, cumprimis etiam Witenbachius et Valerius<note target="fn1" type="footnote"/>.</s>
					<s n="6" xml:lang="la" type="auto">Salveat tua domestica Christi ecclesia cum omnibus symmystis tuis et scholę vestrę professoribus, quorum omnium, tuis vero inprimis, apud dominum sacrarum precum patrociniis iuvari unice tam spero quam cupio.</s>
					<s n="7" xml:lang="la" type="auto">De optimo fratre tuo, ut nunc habeat, remiseritne illius morbus, scire hic vehementer avemus.</s>
					<s n="8" xml:lang="la" type="auto">Dominus Iesus Christus medica sua et fęlicissima manu illum tibi et nobis propediem cunctum restituat, quo sibi in ecclesia sua magna <foreign xml:lang="el">ψαρισηρια</foreign> persolvere summa gratulatione possimus.</s>
				</p>
				<p>
					<s n="9" xml:lang="la" type="auto">Novarum rerum nihil habere me puto, quod tu ignores.</s>
					<s n="10" xml:lang="la" type="auto">Video Germanię nostrę velut ab integro nova eaque gravissima impendere pericula et superioris anni mala sic recrudescere, ut, quę iam appetit aestas, multo atrociora secum tractura videatur, quam luctuosam calamitatem etiam optimi et christianissimi principis electoris Friderici Saxonis simul et castissimae ipsius coniugis, deinde etiam d. Ioannis a Heideck et Gabrielis Arnoldi, Palatini quęstoris, heroica virtute raraque pietate virorum, fata eodem fere tempore sese excipientia potendere videntur.</s>
					<s n="11" xml:lang="la" type="auto">Accedit, quod Helvetiorum quorundam magistratus constanter feruntur habenas suis laxaturi, ut impune propemodum militare abire possint, inter quos etiam Bernates nunc, quod magno animi dolore dico, numerantur concionatoribus etiam hac in re fortiter dissimulantibus<note type="margin">dazu a.R.: "Ita affirmat senior, qui nobiscum iam fuit, Witenbachius; sed istuc tibi in sinum dictum puta."</note>, quos per primam occasionem tuis sanctis exhortationibus, quę plurimum valebunt, ne muti hic sint, extimulabis; in nos enim etiam peccabunt, nisi officium faciant, quandoquidem nostri illos non illibenter tanquam vicinos et singulari quodam fędere sibi iunctos imitantur.</s>
				</p>
				<p>
					<s n="12" xml:lang="de" type="auto">Es hat die Sache ein herzböses Ansehen, alles ob es alles zu scheitern gehen müsse, alles es dann gewisslich wird; geweint der Teufel den Stein auch aus der Muren, so werden wir einen erschrecklichen Fall sehen.</s>
					<s n="13" xml:lang="de" type="auto">Der Herr Gott verlieh Gnade, das zu unsern Tagen sein ergangenes Urteil über die Blutschuld des Landes nicht vollzogen, sondern aufgezogen und angestellt und weder Alter noch neuer Schaden an uns gerochen wird.</s>
					<s n="14" xml:lang="de" type="auto">Ich vernimm glaublich ausserhalb des Weidenbachs vertraulich anzögen, dass man wird laufen lassen; dann die Strafe dermassen gemildert, dass, welcher lustig ist, von deren Wegen nicht anheim bleiben wird.</s>
				</p>
				<p>
					<s n="15" xml:lang="la" type="auto">Ioannem Ulmium nostrum multis tibi commendarem, ni scirem te alioquin illi impendio favere.</s>
					<s n="16" xml:lang="la" type="auto">Multum dolet, quod audio sibi cum patruo Gregorio ab Ulmis, affini meo, valde bono viro, male convenire, quamquam causam prorsus ignoro.</s>
					<s n="17" xml:lang="la" type="auto">Tu pro tua prudentia, qua vales apud utrumque, authoritate, malo huic, si quid potes, tempestiviter medere, ne latius serpat.</s>
					<s n="18" xml:lang="la" type="auto">Ah mi anime, ora pro me peccatore diligenter, ut veniens dominus meus, qui haud procul abest, me vigilantem seque magno desyderio expectantem inveniat.</s>
					<s n="19" xml:lang="la" type="auto">Sentio resolutionis meę tempus prorsus instare, quod utinam ita me dissolvat, ut cum Christo meo, cuius inutilis plane servus fui, sed promissam tamen per eum salutem, qua possum fide, complector, arctissime pariter et felicissime coniungat.</s>
					<s n="20" xml:lang="la" type="auto">Bene vale, mi venerande charissimeque frater.</s>
					<s n="21" xml:lang="la" type="auto">Biellis 6. aprilis 1554.</s>
				</p>
				<p>
					<s n="22" xml:lang="la" type="auto">T[uus]Ambro[sius] Bl[aurerus].</s>
				</p>
				<p>
					<s n="23" xml:lang="la" type="auto">Clarissimo viro d. Heinricho Bullingero, amico suo incomparabili.</s>
				</p>
			</div>
		</body>
	</text>
</TEI>
