<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2035">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2035</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Quomodo res vestrae habeant mirum quam ex literis tuis, honorande dominus et frater colendissime, scire cupiam.</s>
					<s n="3" xml:lang="la" type="auto">Allatum est tibi, sat scio, iudicium nostrum contra Servetum, et approbatio assertionis nostrae.</s>
					<s n="4" xml:lang="la" type="auto">Simul autem et amplissimus senatus noster vestro scripsit, adhortans graviter, ut hanc pestem coherceat.</s>
					<s n="5" xml:lang="la" type="auto">Quid aliae urbes et ecclesiarum ministri responderint, ignoro adhuc.</s>
				</p>
				<p>
					<s n="6" xml:lang="la" type="auto">Dominum interea oramus, ut servet et custodiat ecclesiam vestram.</s>
				</p>
				<p>
					<s n="7" xml:lang="la" type="auto">Quomodo autem res in Anglia habeant, intelliges ex hisce meis insertis literis, non ita multos ante dies ad me missis ex carcere Londinensi a piissimo Vigorniensi et Gloucestriensi episcopo, quem suspicor iam esse sublatum e vivis.</s>
					<s n="8" xml:lang="la" type="auto">Scribit is ad me, divina omnia calcari, humana praevalere.</s>
					<s n="9" xml:lang="la" type="auto">Caesus est dux Northumbriae, coniectus in vincula dux Suffolchiae, sed mox dimissus, quod innocens esset, mox autem correptus morbo ad dominum migrasse scribitur.</s>
					<s n="10" xml:lang="la" type="auto">Optimus vir d. Cantuariensis depositus, in locum eius Polus suffectus est.</s>
					<s n="11" xml:lang="la" type="auto">Celebrantur modo comitia regni post reginam coronatam quae hodie coeperunt.</s>
					<s n="12" xml:lang="la" type="auto">De d. Ioanne a Lasco, Martyre, Coxo, Sydallio, Ochino, et reliquis dei servis sanctissimis et fratribus carissimis nihildum certi habeo.</s>
					<s n="13" xml:lang="la" type="auto">Si tu ex amicis vel meliora vel peiora intellexeris, fac ne ignorem.</s>
					<s n="14" xml:lang="la" type="auto">Dominus visitat peccata nostra, et Antichristum propediem eiiciat.</s>
					<s n="15" xml:lang="la" type="auto">Multa permittit, ut qui probati sunt probentur.</s>
					<s n="16" xml:lang="la" type="auto">Oremus dominum, ut is in tantis turbis servet suos, Satanam supplantet.</s>
					<s n="17" xml:lang="la" type="auto">Vale aeternum cum omnibus ministris et fratribus, collaboratoribus nostris.</s>
				</p>
				<p>
					<s n="18" xml:lang="la" type="auto">Festinantissime.</s>
					<s n="19" xml:lang="la" type="auto">Tiguri 15. octobris anno 1553.</s>
					<s n="20" xml:lang="la" type="auto">Tuus Bullingerus.</s>
				</p>
				<p>
					<s n="21" xml:lang="la" type="auto">Clarissimo d. Ioanni Calvino pio Genevensis ecclesiae pastori domino honorando et fratri carissimo suo.</s>
				</p>
				<p>
					<s n="22" xml:lang="de" type="auto">Genf.</s>
				</p>
			</div>
		</body>
	</text>
</TEI>
