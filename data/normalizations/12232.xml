<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12232">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12232</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ad literas tuas<note target="fn1" type="footnote"/>, vir incomparabilis, pro decoro et dignitate respondere nec temporis angustia nec moles negotiorum nec ingenii mei parvitas sinit, adeo enim me oblatione amicitię et pietatis obruisti, ut satius sit obmutescere, quam quidquam responsi tibi dare.</s>
					<s n="3" xml:lang="la" type="auto">Persuadeas ergo tibi, nisi eruditio tua spectabilis, nisi, inquam, cęlestis gratia et inde nascens pietas et humanitas tua<note target="fna" type="footnote"/> me animaret et certum faceret te meam simplicitatem equa mente laturum, iamiam desisterem tecum literis agere.</s>
					<s n="4" xml:lang="la" type="auto">Gratia autem deo nostro, qui sublimioribus animis humilium parvitatem tolerandi donum dedit.</s>
				</p>
				<p>
					<s n="5" xml:lang="la" type="auto">Quantum nunc ad epistolam tuam attinet, volo ea, quę antea de confessione Tigurina scripsi,<note target="fn2" type="footnote"/> non solum ratificata, sed etiam repetita esse ad perpetuam sequatium memoriam, ita etiam, ut, si mihi brevi vel post multos annos emigrandum sit, totus mundus fidei meę rationem inde testari possit et id quidem non in tenebris, sed in propatulo.</s>
					<s n="6" xml:lang="la" type="auto">Deinde gratias tibi ago immortales, quod me tam pie atque humaniter inter tuos numeraveris.</s>
					<s n="7" xml:lang="la" type="auto">Spero te olim sensurum tibi non levem neque inutilem contigisse amiculum.</s>
				</p>
				<p>
					<s n="8" xml:lang="la" type="auto">Reliqua tuę episto[lę]<note target="fnb" type="footnote"/> omnia ad communem reipublicę christianę, tum partim prophanę statum pertinent, in quibus nihil est, quo cum tibi vel in minimo dissentiam.</s>
					<s n="9" xml:lang="la" type="auto">Antichristus<note target="fn3" type="footnote"/> manu una panem, altera lapidem ostentat<note target="fn4" type="footnote"/>, nimirum id solum innuens, quod si eius praeceptis obtemperaverimus, se nobis thesauros terrę<note target="fn5" type="footnote"/> daturum, sin minus, caminum ignis<note target="fn6" type="footnote"/>.</s>
					<s n="10" xml:lang="la" type="auto">Deus autem, pater cęlestis, oraculorum abstrusa mille annis retroactis delineata iam tam late dispersit, ut firmiter crędam meretricem istam Babilonicam propediem interituram;<note target="fn7" type="footnote"/> in quo nihil pręter domini voluntatem fieri precor.<pb type="edition" next="373"/></s>
				</p>
				<p>
					<s n="11" xml:lang="la" type="auto"><persName ref="p28" cert="high">Buceri</persName> concordiam<note target="fn8" type="footnote"/> te videre libenter velim et ob id tibi eam transmisissem<note target="fnc" type="footnote"/>, si ad manus fuisset.</s>
					<s n="12" xml:lang="la" type="auto">Sed quia non amplius eam habeam nec multum curem, nolo te fasce<note target="fnd" type="footnote"/> hoc onerare.</s>
					<s n="13" xml:lang="la" type="auto"><placeName ref="l1049" cert="high">Argentorati</placeName> repperiuntur exemplaria hęc.</s>
					<s n="14" xml:lang="la" type="auto">Dominum Fuggerum<note target="fn9" type="footnote"/> suis filiis<note target="fn10" type="footnote"/> et nepotibus<note target="fn11" type="footnote"/> d. d. Gesnerum pedagogum accire plurimum miror<note target="fn12" type="footnote"/>.</s>
					<s n="15" xml:lang="la" type="auto">Gratulor autem nobis, quod is vir apud vos suis pignoribus praeceptorem quęrit.</s>
					<s n="16" xml:lang="la" type="auto">Utinam contingat illi Gesnerus!</s>
				</p>
				<p>
					<s n="17" xml:lang="la" type="auto">Sperarem profecto multum emolumenti hinc nasciturum.</s>
					<s n="18" xml:lang="la" type="auto">Nepotes siquidem Fuggeri alioqui natura ad pietatem sunt propensi seque tam aperte declarant, ut quidam timeant, ne propter veritatem periculum incurrant.</s>
					<s n="19" xml:lang="la" type="auto">Usi sunt enim antehac illi adulescentes praeceptore Ioanne Carino<note target="fn13" type="footnote"/>, viro iuxta pio et docto.</s>
					<s n="20" xml:lang="la" type="auto">Hinc mihi colligere est, quod consilio Carini Gesnerus ad id muneris vocetur.</s>
					<s n="21" xml:lang="la" type="auto">Dominus illi functionem honestissimam secundet.</s>
					<s n="22" xml:lang="la" type="auto">Ego vellem, ut tantus vir tantis iuvenibus proficeretur.</s>
				</p>
				<p>
					<s n="23" xml:lang="la" type="auto">Cęterum, quę de Mathia <persName ref="p57" cert="high">Erbio</persName> theologo scripsisti,<note target="fn14" type="footnote"/> valde me exhilararunt, neque prętermisi meum in hoc offitium praestare.</s>
					<s n="24" xml:lang="la" type="auto">Sed quia alter consulum<note target="fn15" type="footnote"/> per egritudinem hisce diebus ędes non egressus neque cum ipso<pb type="edition" next="374"/> quidquam tractandum fuit, res autem ad senatum nondum deferri consultum fuit,<pb type="scan" next="160v"/> nihil potui solidi in ea re tractare.</s>
					<s n="25" xml:lang="la" type="auto">Hoc autem pro et per me tibi scribo, id mihi valde placere, si <persName ref="p57" cert="high">Erbius</persName> tanquam proprio motu sibi iter ad nos institueret<note target="fne" type="footnote"/>, se mihi insinuaret.</s>
					<s n="26" xml:lang="la" type="auto">Tum ego is essem, qui copiam dicendi et audiendi illi faceret.</s>
					<s n="27" xml:lang="la" type="auto">Quod si tum nostris acceptus ipsi quoque apud nos versari visum fuerit, ęquis conditionibus contrahemus; sin minus, cum viatico non illiberali ad sua redibit.</s>
					<s n="28" xml:lang="la" type="auto">Verum si id consilii displicet (quanquam vereor non visum neque inauditum<note target="fnf" type="footnote"/> quenquam<note target="fng" type="footnote"/> apud nos non intromitti)<note target="fnh" type="footnote"/>, oro, ut virum bonum bona spe pauxillum temporis fulcias atque suspendas.</s>
				</p>
				<p>
					<s n="29" xml:lang="la" type="auto">Interim ego negotium cum consulibus nostris diligenter exequar et tibi ipsorum sententiam proprio cum tabellario scriptam transmissurus sum.</s>
				</p>
				<p>
					<s n="30" xml:lang="la" type="auto">Confederatorum<note target="fni" type="footnote"/><note target="fn16" type="footnote"/> unanimitatem lubens audio, pręsertim si agnoscunt non solum de religione, sed etiam de libertate Germanorum rem agi; cumque tam Suevi, Misnenses, Saxones quam <placeName ref="l196" cert="high">Helvetii</placeName> Germani simus, unum cor, una manus tandem erimus.</s>
				</p>
				<p>
					<s n="31" xml:lang="la" type="auto">Dabo operam, ut finitis lętalibus his commitiis<note target="fn17" type="footnote"/> Bullingerum meum videam, videam quoque d. Megandrum, Gvalterum, <persName ref="p165" cert="high">Pellicanum</persName>, Bibliandrum, Gesnerum et reliquos in domino fratres, quibus ex me plurimam salutem dicito.</s>
				</p>
				<p>
					<s n="32" xml:lang="la" type="auto">Novarum rerum nihil habemus pręter inducias cesaris<note target="fn18" type="footnote"/> et regis<note target="fn19" type="footnote"/> cum Turca<note target="fn20" type="footnote"/> ignominiosissimas,<note target="fn21" type="footnote"/> quarum etiam conditiones me scribere pudet.</s>
					<s n="33" xml:lang="la" type="auto">Sunt merę conspirationes adversus dominum et adversus Christum eius<note target="fn22" type="footnote"/>.</s>
					<s n="34" xml:lang="la" type="auto">O mi Henriche, quam rara est pietas in terris!</s>
					<s n="35" xml:lang="la" type="auto">Germania terque quaterque prodita a solo domino cęli adhuc fulcitur.</s>
					<s n="36" xml:lang="la" type="auto">Indutias tamen, quas fere universi predicant veras et certas esse, apud me dubium est.</s>
				</p>
				<p>
					<s n="37" xml:lang="la" type="auto">Vale iterum atque iterum.</s>
					<s n="38" xml:lang="la" type="auto">20. iunii 1545, celeriter et citra relectionem<note target="fn23" type="footnote"/>.</s>
				</p>
				<p>
					<s n="39" xml:lang="la" type="auto">Tuus ex animo Georgius Lętus, archigrammateus Augustę <placeName ref="l70" cert="high">Vindelicorum</placeName>.<pb type="edition" next="375"/></s>
				</p>
				<p>
					<note type="address">[Adresse<note target="fnk" type="footnote"/> auf f. 163b,v.:]</note>
					<s n="40" xml:lang="de" type="auto">Dem christlichen und<note target="fnl" type="footnote"/> hochgelehrten Herren [Heinrichen Bullinger], verkehren<note target="fn24" type="footnote"/> der christähnlichen Kirchen zu Zürich, meinem Vertrauten besonders lieben Herrn und Freunden.</s>
				</p>
			</div>
		</body>
	</text>
</TEI>
