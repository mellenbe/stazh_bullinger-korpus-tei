<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3248">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3248</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Eadem hora, qua tuas suavissimas literas accepi, simul et urbium legatos e Gallis rediisse audiens mihi ad te rescribendi per vestros legatos occasionem oblatam esse gavisus sum.</s>
					<s n="3" xml:lang="la" type="auto">Inprimis vero tibi gratias ago, quod inter tot gravia negocia, quae tibi incumbunt, mei non oblitus es.</s>
					<s n="4" xml:lang="la" type="auto">Neque enim ego non provocatus meas denuo tibi obtrudere ausus fuissem.</s>
					<s n="5" xml:lang="la" type="auto">Nunc ergo cave credas me vel tibi vel affini tuo verba dare; sed persuasum tibi esto me nullum non movere lapidem, ut pio viro bene prospiciatur.</s>
					<s n="6" xml:lang="la" type="auto">Convenit me iam bis omnem suam fortunam in sinum meum confidenter effundens, placetque mihi ita viri animus, vitę integritas, rerum denique agendarum in suo officio dexteritas, ut ex eo tempore iudicaverim me non tam tibi et ipsi benefacere commendando eum principibus viris, quam bene mereri de eo, qui eius ministerio usus fuerit.</s>
					<s n="7" xml:lang="la" type="auto">Itaque hiis diebus Habspergio Francfordia redeunti denuo commendavi melius de eo et liberalius predicans quam antea, isque recepit se principi suo eum ita commendaturum, ut non dubitet brevi fore, quod postulamus; tolerare iam principem quosdam intolerabiles, donec contingant meliores et integriores officiarii.</s>
					<s n="8" xml:lang="la" type="auto">Expectatur porro in horas princeps, ut ad viciniam nostram Hochberg et Rötelen ascendat, et occasio ultro se offert agendi de hiis rebus.</s>
					<s n="9" xml:lang="la" type="auto">Quo facto ne dubites me vel literis scriptis ursurum Habspergium, ne negligatur negocium Anglorum numerus auctus est apud nos non obstante senatus decreto, de quo pridem scripsi, domino nimirum sic disponente.</s>
					<s n="10" xml:lang="la" type="auto">Utinam non tantum feramus eos, sed eis beneficiamus largius.</s>
					<s n="11" xml:lang="la" type="auto">Monebas me nuper e suggestu urgendam peregrinorum christianorum curam; pro eo tibi gratias habeo.</s>
				</p>
				<p>
					<s n="12" xml:lang="la" type="auto">Sed scio te ultro currenti calcar addidisse.</s>
					<s n="13" xml:lang="la" type="auto">Ad fastidium enim usque hanc glaciem secabam tum etiam prodiit libellus parochi Geppingensis de concordię via aperienda controversię coenę domini, de quo quid sentias scire cupio; audio enim diversa etiam nostratium de eo iudicia.</s>
					<s n="14" xml:lang="la" type="auto">D. d. Borrhaus, compater meus, et ipse quędam scribit de eadem re, quę tamen legere nondum potui.</s>
					<s n="15" xml:lang="la" type="auto">Oremus dominum, ut liberet nos his scandalis, quae hactenus cursum evangelii tantopere remorata sunt.</s>
					<s n="16" xml:lang="la" type="auto">Sed de iis alias fusius.</s>
					<s n="17" xml:lang="la" type="auto">Pro rebus novis scriptis ago tibi gratias; quod rescribam vicissim, habeo nihil.</s>
					<s n="18" xml:lang="la" type="auto">Bene vale.</s>
					<s n="19" xml:lang="de" type="auto">20. julii 57.</s>
				</p>
				<p>
					<s n="20" xml:lang="la" type="auto">Tuus Ioannes Iungius.</s>
				</p>
				<p>
					<note type="address">[Adresse:]</note>
					<s n="21" xml:lang="la" type="auto">Ornatissimo viro domino Henrico Bullingero, Tigurinę ecclesię pastori, fratri suo venerando longeque charissimo.</s>
				</p>
			</div>
		</body>
	</text>
</TEI>
