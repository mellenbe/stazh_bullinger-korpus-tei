<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11241">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11241</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Paucis ab hinc diebus literas<note target="fn1" type="footnote"/> ad te dedi, humanissime patrone, quibus te de pręsenti rerum mearum statu certiorem feci; quas tamen receperis necne, dubitare me facit innata illa omnibus fere aurigis tam negligentia quam erga literatos perfidia, cum et ego has meas literas uni<note target="fn2" type="footnote"/> e horum numero ferendas tradidissem.</s>
					<s n="3" xml:lang="la" type="auto">Quapropter secundo nunc ad te scribo, quo rerum mearum statum certe cognoscere possis, qui quidem non infoelix esset, nisi annonae charitas mihi incommodo foret.</s>
					<s n="4" xml:lang="la" type="auto">Hęc enim, ut metuo, efficiet, ut mihi doctissimi viri <persName ref="p2256" cert="high">Sturmii</persName><note target="fn3" type="footnote"/> scilicet lectionibus mox carendum sit, quod tamen invitus faciam.</s>
					<s n="5" xml:lang="la" type="auto">Legit enim ille ea, quae ego semper magno cum animi desyderio expectavi, dialecticas scilicet et rhetoricas institutiones, ex quibus non diffido, quin fructum non parvum auferre possem, modo harum auditor ad finem usque permanere mihi liceret.</s>
					<s n="6" xml:lang="la" type="auto">Utrisque vero, quantum coniicere licet, finem imponet ante proximas Frankfordianas nundinas<note target="fn4" type="footnote"/>.</s>
					<s n="7" xml:lang="la" type="auto">Quare, patrone amantissime, te impensis rogo precibus, ut, si ulla commoda hic detur occasio, meam causam apud <persName ref="p84" cert="high">Tigurini</persName> collegii praesides in te recipias, si forsitan aliquod meo stipendio augmentum addere dignarentur<note target="fn5" type="footnote"/>.</s>
					<s n="8" xml:lang="la" type="auto">Quis enim non videt impossibile mihi esse, ut his nummis apud Argentinenses vivam, cum viginti septem Argentinensis monetae florenos pro victu expendere cogar.</s>
				</p>
				<p>
					<s n="9" xml:lang="la" type="auto">Nec est, quod quicquam cum <persName ref="p9" cert="high">Bedroto</persName> de leviori sumptu agam, cum sancte<pb type="edition" next="265"/> affirmaverit se non posse ullum nostrorum viliori pretio alere.</s>
					<s n="10" xml:lang="la" type="auto">Quare, pręceptor humanissime, non video, quo nam modo me hic diutius continere queam, nisi aliqua saltem ope paupertati meae subveniatur.</s>
					<s n="11" xml:lang="la" type="auto">Nam cum <persName ref="p9" cert="high">Bedrotus</persName> nec mihi nec <persName ref="p1824" cert="high">Martino</persName> Bavaro<note target="fn6" type="footnote"/> <placeName ref="l943" cert="high">Schaffhusiano</placeName> studiis commodum dare potuerit locum<note target="fnb" type="footnote"/>, etiam apud vicinum<note target="fn7" type="footnote"/> nostrum cubiculum conducere nos oportuit.</s>
					<s n="12" xml:lang="la" type="auto">Quod si vero collegii nostri procuratores prudentissimi sumptus magnitudine territi (agnosco enim facile, quantis nunc sumptibus alar) stipendii augmentum negaverint, te rogo, ut hoc saltem impetrare nitaris, ut vel hac hieme florenum saltem unum atque alterum addere velint; quod si fecerint, quam maxime curabo, ut hiis adiutus me ibi diutius detinere possim.</s>
				</p>
				<p>
					<s n="13" xml:lang="la" type="auto">Quod si et hoc negaverint, sacra mihi ancora<note target="fn8" type="footnote"/> tuum erit consilium, quod ego semper quasi Cynosuram<note target="fn9" type="footnote"/> infallibilem sequar, et hoc mihi hac in re non defuturum spero.</s>
					<s n="14" xml:lang="la" type="auto">Hęc hactenus.</s>
				</p>
				<p>
					<s n="15" xml:lang="la" type="auto">Studiorum meorum ratio hęc est: Summo mane stylum scribendo exerceo, sexta <persName ref="p2256" cert="high">Sturmii</persName> lectionem adeo, qui Oratorias partitiones <persName ref="p632" cert="high">Ciceronis</persName> praelegit<note target="fn10" type="footnote"/>.</s>
					<s n="16" xml:lang="la" type="auto">Septima ad octavam eandem lectionem repeto; octavam horam mathematicę dedicavi.</s>
					<s n="17" xml:lang="la" type="auto">Nona <persName ref="p40" cert="high">Capitonis</persName> theologicam ingredior lectionem.</s>
					<s n="18" xml:lang="la" type="auto">A prandio ad duodecimam usque testudinis instrumento<note target="fn11" type="footnote"/> exerceo me.</s>
					<s n="19" xml:lang="la" type="auto">Duodecima <persName ref="p40" cert="high">Capitonis</persName> lectionem repeto.</s>
					<s n="20" xml:lang="la" type="auto">Prima priorem <persName ref="p2256" cert="high">Sturmii</persName> in dialectica lectionem repeto et me ad futuram praeparo.</s>
					<s n="21" xml:lang="la" type="auto">Secunda <persName ref="p2256" cert="high">Sturmium</persName> in dialecticis praelegentem audio.</s>
					<s n="22" xml:lang="la" type="auto">Tertia lecta repeto.</s>
					<s n="23" xml:lang="la" type="auto">Quarta d. <persName ref="p9" cert="high">Bedrotum</persName> audio, qui <persName ref="p1850" cert="high">Platonis</persName> de legibus dialogos<note target="fn12" type="footnote"/> profitetur.</s>
					<s n="24" xml:lang="la" type="auto">Quinta eadem relego.</s>
					<s n="25" xml:lang="la" type="auto">A coena, ubi musico instrumento memet exercui, caput unum atque alterum in bibliis lego, et hęc est totius diei ratio.</s>
					<s n="26" xml:lang="la" type="auto">Cum paucis praeterea mihi est comertium, solus ego cum <persName ref="p1824" cert="high">Martino</persName> Bavaro, honestissimo iuveni, studia mea confero.</s>
					<s n="27" xml:lang="la" type="auto">Publicis disputationibus aliorum iuvenum more nunquam adhuc me inserui; cautius enim fore arbitror, ut <persName ref="p84" cert="high">Tigurinus</persName> apud Argentinenses Harpocrates<note target="fn13" type="footnote"/> sit quam <persName ref="p629" cert="high">Chrysippus</persName><note target="fn14" type="footnote"/>.</s>
				</p>
				<p>
					<s n="28" xml:lang="la" type="auto"><pb type="scan" next="2766v"/>Novi praeterea nil est apud nos, nisi quod <persName ref="p28" cert="high">Bucerus</persName> <placeName ref="l1205" cert="high">Witembergam</placeName> petiit<note target="fn15" type="footnote"/> et <persName ref="p592" cert="high">Ioachimus Camerarius</persName><note target="fn16" type="footnote"/>, <placeName ref="l1107" cert="high">Tubingensis</placeName> professor, eandem profectionem<pb type="edition" next="266"/> suscepit <persName ref="p146" cert="high">Philippum</persName> advocaturus<note target="fn17" type="footnote"/>, quem tamen laterem lavaturum<note target="fn18" type="footnote"/> arbitror.</s>
					<s n="29" xml:lang="la" type="auto"><persName ref="p78" cert="high">Beatus</persName><note target="fn19" type="footnote"/> noster, imo Veneris turpissimum mancipium, Argentinam una cum scorto<note target="fn20" type="footnote"/>, proh pudor, se contulit, et fama clancularia fertur, quod scortum in matrimonium sibi adiungere velit.</s>
					<s n="30" xml:lang="la" type="auto">Miror hominis impudentiam, qui non maiori poenitentiae stimulo post tantum comissum tanto cum offendiculo nephas<note target="fn21" type="footnote"/> tangitur.</s>
				</p>
				<p>
					<s n="31" xml:lang="la" type="auto">Scire cuperem una cum aliis bonis viris, quid nam <persName ref="p891" cert="high">Froschouerus</persName> noster sub prelo haberet et num Monsteri Biblia proximis nundinis in lucem proditura essent<note target="fn22" type="footnote"/>.</s>
				</p>
				<p>
					<s n="32" xml:lang="la" type="auto">Prioribus ad te datis literis de papyro<note target="fnc" type="footnote"/> scripseram mittenda<note target="fn23" type="footnote"/>, quam si nondum misisti, non est, quod amplius de hac sis sollicitus.</s>
					<s n="33" xml:lang="la" type="auto">Bibliopolę enim Argentinenses Tigurinam papyrum advexerunt, et tam vili pretio apud nos emitur quam apud vos, <foreign xml:lang="de">Ein Buch nämlich um 3 Kreuzer.</foreign></s>
				</p>
				<p>
					<s n="34" xml:lang="la" type="auto">Plura non habeo, quae scribam, nisi ut has literas<note target="fn24" type="footnote"/> ad fratrem<note target="fn25" type="footnote"/> transmittas.</s>
					<s n="35" xml:lang="la" type="auto">Vale bene, patrone unice, et <persName ref="p84" cert="high">Rodolphi</persName> tui semper sis memor.</s>
					<s n="36" xml:lang="la" type="auto">Salutato quam humanissime nomine meo matrem<note target="fn26" type="footnote"/> tuam et uxorem<note target="fn27" type="footnote"/>, matronarum<pb type="edition" next="267"/> decus, omnem liberorum tuorum coetum<note target="fn28" type="footnote"/>, <persName ref="p318" cert="high">Ammianum</persName> quoque, <persName ref="p644" cert="high">Collinum</persName>, <persName ref="p165" cert="high">Pellicanum</persName> senem humanissimum etc., Georgium quoque <persName ref="p202" cert="high">Stadler</persName> cum uxore<note target="fn29" type="footnote"/> sua etc.</s>
				</p>
				<p>
					<s n="37" xml:lang="la" type="auto">Argentinae, ex aedibus d. <persName ref="p9" cert="high">Bedroti</persName>, 15. novembris 1538.</s>
					<s n="38" xml:lang="la" type="auto">Rod. <persName ref="p84" cert="high">Gvalterus</persName>, tui observantissimus.</s>
				</p>
				<p>
					<note type="address">[Adresse darunter:]</note>
					<s n="39" xml:lang="la" type="auto">Tam pio quam erudito viro d. Heinricho Bullingero, Tigurinae ecclesiae episcopo vigilantissimo, patrono suo plurimum observando.</s>
				</p>
			</div>
		</body>
	</text>
</TEI>
