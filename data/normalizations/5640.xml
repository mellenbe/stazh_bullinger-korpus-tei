<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5640">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5640</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tristes nos reddunt Helvetici aliquot milites, qui hac septimana venerunt ex castris Guysianis et pro certo referunt, postquam admiraldus relicta Aurelia abiit in Normandiam ad Anglos, Guysium omnes post ipsum pontes deiecisse atque ita illum prohibuisse ab Aurelia, quam interim obsederit, magnis tormentis concusserit, tandem et ceperit captis paucis aliquot, liberatis captivis et caesis ad unum fidelibus omnibus.</s>
				</p>
				<p>
					<s n="3" xml:lang="la" type="auto">Quanquam vero meliora sperem, terret me tamen exemplum Rothomagi.</s>
				</p>
				<p>
					<s n="4" xml:lang="la" type="auto">Mallem profecto mori quam audire Aureliam, in qua sunt tot sancti, ab isto lupo irrumpi.</s>
				</p>
				<p>
					<s n="5" xml:lang="la" type="auto">Proinde si nos amas, mature scribito, quid sit actum Aureliae.</s>
				</p>
				<p>
					<s n="6" xml:lang="la" type="auto">Dum haec scribo, Curia adferuntur literae.</s>
					<s n="7" xml:lang="la" type="auto">Verba ex his nunc refero: "Capitaneus Karolin narrat mihi cardinalem Tridentinum furiis correptum catenis constringi duabus.</s>
				</p>
				<p>
					<s n="8" xml:lang="la" type="auto">Et dum haec narraret, astabat summus tribunus noster, cui hodie nomine civitatis negotium fuit cum nostro episcopo, qui affirmabat episcopum Curiensem eadem referre.</s>
				</p>
				<p>
					<s n="9" xml:lang="la" type="auto">Addiderunt pontificem aegrotare graviter, ut non longe absit a morte."</s>
					<s n="10" xml:lang="la" type="auto">Caeterum Augustinus Maynardus 7. martii Clavenna scribit ad Fabritium pontificem constituisse capitaneum ecclesiae ducem Sabaudiae, quo nomine quotannis ei redeunt scutorum 60000, cardinalem Lotharingium Oenipontem<note target="fn1" type="footnote"/> ad imperatorem profectum, Venetos gravem movere in fideles persequutionem, Ulyssis comitis bona omnia esse confiscata etc.</s>
				</p>
				<p>
					<s n="11" xml:lang="la" type="auto">Haec brevibus consignare et ad te mittere volui.</s>
					<s n="12" xml:lang="la" type="auto">Constanter item scribitur Turcam contra Hispanos classem instruere etc..</s>
				</p>
				<p>
					<s n="13" xml:lang="la" type="auto">Vale et, quam potes mature, scribito, quid fiat Aureliae.</s>
					<s n="14" xml:lang="la" type="auto">Salvus sit Ionvillaeus una cum Budaeo fratre et aliis piis.</s>
				</p>
				<p>
					<s n="15" xml:lang="la" type="auto">Tiguri 12. martii 1563.</s>
				</p>
				<p>
					<s n="16" xml:lang="la" type="auto">Salutant te symmystae.</s>
				</p>
				<p>
					<s n="17" xml:lang="la" type="auto">Bullingerus tuus.</s>
				</p>
				<p>
					<s n="18" xml:lang="la" type="auto">Addidi Apologiae meae compendium verae religionis, quod Germanice scripsi, gener meus Latinum fecit, non ut inde erudiaris, sed duntaxat, ut gustum aliquem habeas illius mei operis.</s>
				</p>
				<p>
					<s n="19" xml:lang="la" type="auto">Vale iterum.</s>
				</p>
				<p>
					<s n="20" xml:lang="la" type="auto">Clarissimo viro d. Ioanni Calvino, fidelissimo Genevensis ecclesiae pastori, domino meo honorando et fratri carissimo.</s>
				</p>
				<p>
					<s n="21" xml:lang="de" type="auto">Genf.</s>
				</p>
			</div>
		</body>
	</text>
</TEI>
