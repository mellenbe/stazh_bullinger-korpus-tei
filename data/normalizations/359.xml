<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization359">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #359</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S[alutem] D. Valde sollicitum me reddiderunt tuae literae, Calvine doctissime vir et frater charissime, quod indicarent postremas meas tibi nondum esse redditas.</s>
					<s n="2" xml:lang="la" type="auto">Agam cum D. Hallero ut illas exigat ab iis quibus credidit.</s>
					<s n="3" xml:lang="la" type="auto">Nollem illas amissas aut interceptas venisse in manus infideles.</s>
					<s n="4" xml:lang="la" type="auto">Libera me, quaeso, hac solicitudine, si interea illas recepisti.</s>
					<s n="5" xml:lang="la" type="auto">Respondi illis ad tuas postremas, quibus multis et per propositiones quasdam exponis quid doceatis de sacramentis, praesertim autem de coena Domini.</s>
					<s n="6" xml:lang="la" type="auto">Inseris quaedam de Bucero et de Iodoco aliisque Bernensium rebus.</s>
					<s n="7" xml:lang="la" type="auto">Ego vero respondeo ad propositiones illas, non ut tua impugnem, sed ut tibi occasionem de luculentius sententiam tuam explanandi, si quo modo detur ut idem sentiamus et loquamur.</s>
					<s n="8" xml:lang="la" type="auto">Retinui exemplum, ideoque aliud iam tibi mitto, nescio quam probe sit descriptum.</s>
					<s n="9" xml:lang="la" type="auto">Propter negotia et festinantiam relegere non licuit.</s>
					<s n="10" xml:lang="la" type="auto">Praeterea fideliter explicavi quid desiderem in D. Bucero.</s>
					<s n="11" xml:lang="la" type="auto">Id quod inprimis nollem incidere in manus infideles.</s>
					<s n="12" xml:lang="la" type="auto">Ita etiam miscui quaedam de Iodoco et fratribus Bernatibus.</s>
					<s n="13" xml:lang="la" type="auto">Egi gratias pro commentariis tuis in epistolam Pauli ad Timotheum, Postulavi, mittas et alios commentarios in epistolam secundam ad Corinthios, ad Galatas, Philippenses, Colossenses, Thessalonicenses, secundam ad Timotheum et Titum.</s>
					<s n="14" xml:lang="la" type="auto">Non ita impudens sum ut cupiam illos mihi donari.</s>
					<s n="15" xml:lang="la" type="auto">Sed libenter numerabo pręcium una cum maximis gratiis.</s>
				</p>
				<p>
					<s n="16" xml:lang="la" type="auto">Valde enim tuis delector.</s>
					<s n="17" xml:lang="la" type="auto">Adieci quaedam, si bene memini, de rebus Constantiensium.</s>
					<s n="18" xml:lang="la" type="auto">Et quoniam spero illas tibi iam esse redditas, ad alia transeo.</s>
				</p>
				<p>
					<s n="19" xml:lang="la" type="auto">Propter te et tuam commendationem, mi Calvine, libenter suscepissem iuvenem quem commendasti, sed res meae accisiores sunt quam fratrum plurium egestati sublevandae conveniat.</s>
					<s n="20" xml:lang="la" type="auto">At ecclesia nostra alias satis et plus satis est onerata.</s>
				</p>
				<p>
					<s n="21" xml:lang="la" type="auto">Indiem tergoribus nostris nova insident onera.</s>
					<s n="22" xml:lang="la" type="auto">Dominus consoletur oppressos.</s>
					<s n="23" xml:lang="la" type="auto">Alere tamen ipsum statui diebus aliquot.</s>
				</p>
				<p>
					<s n="24" xml:lang="la" type="auto">Actum est prorsus de Germania misera.</s>
					<s n="25" xml:lang="la" type="auto">Erepta est cum libertate veritas evangelica.</s>
					<s n="26" xml:lang="la" type="auto">Papismus sensim et artificiose alicubi, alicubi terroribus et minis inducitur adeoque obtruditur.</s>
					<s n="27" xml:lang="la" type="auto">Constantia omnium miserrima est: subdita iam est domui Austriacae.</s>
					<s n="28" xml:lang="la" type="auto">Mirareris si legeres formulam iurisiurandi iuxta quam sese regi Ferdinando astrinxerunt.</s>
					<s n="29" xml:lang="la" type="auto">Pollicentur in ea se recepturos sententiam regis de religione pronunciatam.</s>
					<s n="30" xml:lang="la" type="auto">Iurarunt per Deum et omnes sanctos eius.</s>
					<s n="31" xml:lang="la" type="auto">Domine Iesu miserere nostri et serva nos a malo.</s>
					<s n="32" xml:lang="la" type="auto">Laboramus iam ut Ambrosio persuadeatur ministerio Bernensis ecclesiae sese addicat.</s>
					<s n="33" xml:lang="la" type="auto">Spero illum benigne obtemperaturum.</s>
				</p>
				<p>
					<s n="34" xml:lang="la" type="auto">Comitia Tiguri celebrata sunt a quatuor christianis urbibus, Tiguro, Berna, Basilea et Schaffhusio.</s>
					<s n="35" xml:lang="la" type="auto">Deliberarunt de concordi responsione danda (septem) 7 pagis.</s>
					<s n="36" xml:lang="la" type="auto">Hi enim legatione missa in urbes singulas haec potissimum proposuerunt: 1. Verisimile esse Caesarem cum insidietur nostrae libertati, praetextu religionis c(aus)as belli contra nos quaesiturum.</s>
					<s n="37" xml:lang="la" type="auto">Ergo ne iustam videatur habere c(aus)am, cupere 7 (septem) pagicos, expendant apud se urbes annon commode omnes Helvetii hoc responsi dare possint: consensuros se in determinationem concilii, si illud possit cogi liberum, generale et christianum.</s>
				</p>
				<p>
					<s n="38" xml:lang="la" type="auto">Id vero cum nunquam possit sperari, mansuras interim singulas partes in Helvetiis in suae religionis professione.</s>
					<s n="39" xml:lang="la" type="auto">Si vero Caesar nolit id responsi recipere, cordatos tum omnes per universam Germaniam, imo Europam.</s>
					<s n="40" xml:lang="la" type="auto">Caesaris insolentiam et Helvetiorum innocentiam intelligere posse.</s>
					<s n="41" xml:lang="la" type="auto">2. Ne postulantibus aequum ius, negemus cuiquam.</s>
					<s n="42" xml:lang="la" type="auto">3. Coherceantur qui in rebus publicis mendaciis contumeliis et calumniis dissidia quaerunt, et ut agatur cum concionatoribus ut moderate, non immodeste nimis concionentur.</s>
					<s n="43" xml:lang="la" type="auto">De his omnibus deliberarunt, ac pulchre convenit in omnibus articulis responsionis quatuor urbibus, uno excepto concilio.</s>
					<s n="44" xml:lang="la" type="auto">Nam Basilienses consentire volebant simpliciter in concilium generale, liberum, christianum.</s>
				</p>
				<p>
					<s n="45" xml:lang="la" type="auto">Tres urbes caute agendum putantes exponere volunt diligenter in quale consentiant concilium.</s>
					<s n="46" xml:lang="la" type="auto">Ut ergo Basilienses etiam in hoc articulo concordent cum (tribus) 3 urbibus, et hoc ipsum impetretur a Basiliensibus, celebrabuntur 9.</s>
				</p>
				<p>
					<s n="47" xml:lang="la" type="auto">Decembris alia comitia Basilęae, postea mittentur legati ad 7 (septem) pagos qui referant concors illud urbium responsum, agantque cum illis quae videntur pertinere ad incolumitatem et pacem totius ecclesiae atque Helvetiae.</s>
					<s n="48" xml:lang="la" type="auto">Interea orandus est nobis Dominus ut ipse bene fortunet sanctorum conatus et destruat atque aubvertat impiorum consilia insidias et violentiam.</s>
					<s n="49" xml:lang="la" type="auto">Certe tempora sunt periculosissima.</s>
				</p>
				<p>
					<s n="50" xml:lang="la" type="auto">Mirum in modum videre cupio quae scripseris contra Caesareanum Interim.</s>
					<s n="51" xml:lang="la" type="auto">Edidit duo folia quidam Saxo contra Interim, sed ea nihil continent quam convitia.</s>
				</p>
				<p>
					<s n="52" xml:lang="la" type="auto">Praeterea non audio quemquam quicquam parare contra Interim.</s>
					<s n="53" xml:lang="la" type="auto">Ego Germanice quaedam congessi, sed non eo consilio ut edantur.</s>
					<s n="54" xml:lang="la" type="auto">Habui etiam orationem brevem contra Interim in coetu ecclesiastico: sed talis non est quae mereatur vulgari.</s>
				</p>
				<p>
					<s n="55" xml:lang="la" type="auto">Nec satis scio an hic imprimeretur.</s>
					<s n="56" xml:lang="la" type="auto">Ita divexatus est magistratus noster propter aeditum Gvaltheri Antichristum.</s>
					<s n="57" xml:lang="la" type="auto">Sed et Gvalt[erus] ac ego mirum in modum exerciti sumus propter istum libellum, ut in exulcerato isto saeculo et in hoc loco, isto praesertim tempore cum Helvetii comitia celebrant de concordia sarcienda, praestet a me nihil vulgari, ne novo incendio materiam subministrem, et plus diruam quam aedificem.</s>
				</p>
				<p>
					<s n="58" xml:lang="la" type="auto">Vale, frater in Domino colendissime.</s>
					<s n="59" xml:lang="la" type="auto">Salutabis fratres, praecipue D. Farellum, D. Viretum et alios.</s>
					<s n="60" xml:lang="la" type="auto">Salutant te D. Bibliander, Pellicanus, Gvaltherus, Werdmullerus, inprimis autem vicinus ille meus et fater longe charissimus D. Musculus.</s>
				</p>
				<p>
					<s n="61" xml:lang="la" type="auto">Tiguri 6. Decemb. anno 1548.</s>
				</p>
				<p>
					<s n="62" xml:lang="la" type="auto">Hein. Bullingerus tuus et omnium piorum.</s>
				</p>
				<p>
					<note type="address">[Adresse:]</note>
					<s n="63" xml:lang="la" type="auto">Praestantissimo viro D. Ioanni Calvino Genevensis ecclesiae antistiti vigilantissimo suo in Domino semper colendo domino et fratri.</s>
					<s n="64" xml:lang="de" type="auto">Janff.</s>
				</p>
			</div>
		</body>
	</text>
</TEI>
