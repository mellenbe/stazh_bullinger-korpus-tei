<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11395">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11395</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Literas<note target="fn1" type="footnote"/> tuas, humanissime pater, una cum nummis tabellarius<note target="fn2" type="footnote"/> bona cum fide reddidit.</s>
					<s n="3" xml:lang="la" type="auto">Pro iis itaque aliisque prioribus in me collatis benefitiis gratias ago, referre etiam paratus, si quid in me referendi facultatis fuerit.</s>
					<s n="4" xml:lang="la" type="auto">Pro strena quoque abs te et matre<note target="fn3" type="footnote"/> missa gratias condignas agere nunquam potero; tu, quaeso, matri eas amplissimas meo nomine agito.</s>
					<s n="5" xml:lang="la" type="auto">Decreveram et illi aliquid, quod iuvaret, mittere, sed hoc tempore nihil ipsa dignum sese obtulit; non tamen illius ero immemor.</s>
					<s n="6" xml:lang="la" type="auto">Coronatum, quem <placeName ref="l609" cert="high">Lausannensi</placeName> iuveni<note target="fn4" type="footnote"/> mutuum dederas, recepi sic, ut literae<note target="fn5" type="footnote"/> ad <persName ref="p79" cert="high">Conradum</persName><note target="fn6" type="footnote"/> scriptae iubebant; tu eundem de meis recipito.</s>
					<s n="7" xml:lang="la" type="auto">Chirographum<note target="fn7" type="footnote"/> sic, ut petiisti, mitto.</s>
				</p>
				<p>
					<s n="8" xml:lang="la" type="auto">Quod alias res attinet, bene se habent omnia.</s>
					<s n="9" xml:lang="la" type="auto">Valemus hic omnes; utinam et vos simili valetudine fruamini.</s>
					<s n="10" xml:lang="la" type="auto">Quis vero posthac rerum mearum status futurus sit, certior fieri cuperem.</s>
					<s n="11" xml:lang="la" type="auto">Diutius enim in loco ignobili et obscuro hęrere non consultum ei fuerit, qui varias urbes moresque cognoscere desyderat.</s>
				</p>
				<p>
					<s n="12" xml:lang="la" type="auto">Petiisti a me, ut adumbrarem instituti mei rationem, urbes quoque, quas visere in animo sit, describerem, quod hercle lubens apud te facturus sum, cuius in hac re auxilium consiliumque imploro.</s>
				</p>
				<p>
					<s n="13" xml:lang="la" type="auto">Quantum vero commodi, quos fructus et utilitates tam in ecclesia quam in republica versaturo variorum locorum cognitio morumque, consuetudinum et legum variarum experientia pariat, non opus fuerit apud te pluribus ostendere, quem et ipsum hęc experientia didicisse novimus<note target="fn8" type="footnote"/>, et huiusmodi consilia tibi neutiquam displicere certi sumus.</s>
					<s n="14" xml:lang="la" type="auto">Restat itaque solum, ut consilium abs te expetam, quę nam urbes mihi visendae sint.<pb type="edition" next="41"/></s>
				</p>
				<p>
					<s n="15" xml:lang="la" type="auto">Sunt autem urbium in orbe clarissimarum duo veluti lumina, ut nosti, <placeName ref="l836" cert="high">Lutetia</placeName> scilicet et <placeName ref="l1133" cert="high">Venetiae</placeName>, quarum quancunque adire per vos mihi permissum fuerit, parato animo onus subibimus.</s>
					<s n="16" xml:lang="la" type="auto">Floret maxime literarum studiis <placeName ref="l836" cert="high">Lutetia</placeName>, florent variarum rerum experientiis <placeName ref="l1133" cert="high">Venetiae</placeName>, adeo ut illic quidem literas, hic vero cum literis omnium fere eorum, quę noster orbis habet, cognitionem venari possis.</s>
					<s n="17" xml:lang="la" type="auto">Certe, quod literas attinet, nullibi magis quam <placeName ref="l836" cert="high">Lutetiae</placeName> eas florere dixeris, quare et illuc animum adpuli, si meum institutum a vobis non improbari sensero.</s>
					<s n="18" xml:lang="la" type="auto">Accedit quoque, quod <placeName ref="l836" cert="high">Lutetiae</placeName> quam <placeName ref="l1133" cert="high">Venetiis</placeName> agere tutius fortasse fuerit.</s>
					<s n="19" xml:lang="la" type="auto">Tibi vero reliquisque id dispicere permitto.</s>
					<s n="20" xml:lang="la" type="auto">Hoc solum rogo summisque enitor precibus, ne mora hic trahatur longior.</s>
					<s n="21" xml:lang="la" type="auto">Ut nosti enim, ad annos accedo in dies, et<note target="fna" type="footnote"/> nunc id tempus est, quod peregrinis oris visendis impendi debet, nec commodius in aliud differri poterit.</s>
				</p>
				<p>
					<s n="22" xml:lang="la" type="auto">Quare non dubito, quin meum non improbaturi sitis consilium.</s>
					<s n="23" xml:lang="la" type="auto">Quod enim Galliam magis quam Germaniam appeto, sine ratione nequaquam fit; huius enim maxima clarissimaque pars iam ante visa est<note target="fn9" type="footnote"/>, huius ne gustum quidem adhuc cępimus, velimque omnino linguę eius cognitionem complere, cuius nunc fundamenta iecimus.</s>
					<s n="24" xml:lang="la" type="auto">Quare, ut hoc mihi concedatur, maximopere peto; quantum enim in me fuerit,<pb type="scan" next="329v"/> diligentissime curabo, ne aut vos aut me instituti huius poeniteat.</s>
				</p>
				<p>
					<s n="25" xml:lang="la" type="auto">Quę vero res ad peregrinationem hanc necessariae sint, nec te nec alios ignorare arbitror.</s>
					<s n="26" xml:lang="la" type="auto">Comitem enim amicum fidum imprimis cuperem; sic enim consultius tutiusque foret conterraneo aliquo comitatum exteras terras petere.</s>
				</p>
				<p>
					<s n="27" xml:lang="la" type="auto">Qui tamen si denegabitur, ad institutum hoc impediendum sufficiens caussa non sit.</s>
					<s n="28" xml:lang="la" type="auto">Facile enim alios invenire dabitur, quibuscum <placeName ref="l836" cert="high">Lutetiam</placeName> tuto adire liceat.</s>
				</p>
				<p>
					<s n="29" xml:lang="la" type="auto">Secundum vero, quod peto, stipendium est amplius; hoc enim, quod nunc solvitur, quam minime huic rei sufficiens sit, ipse iudicare poteris, pręsertim cum non concedatis (quantum ex literis tuis intellexi), ut alienis operam meam condicam<note target="fn10" type="footnote"/>, quod tamen omnino faciundum fuerit, ubicunque terrarum sim, nisi vestro auxilio adsitis.</s>
					<s n="30" xml:lang="la" type="auto">Quare si quid precibus apud vos impetrare mihi licet, ne in hac re duriores sitis, vęhementer obsecro, ne pecuniarum ope destitutus tempus quoque, rem omnium nobilissimam nec ullis thesauris recuperandam, in aliorum laboribus nec mihi perinde conducentibus terere cogar, quod sane hodie pluribus non sine summo incommodo evenire videmus.</s>
					<s n="31" xml:lang="la" type="auto">Rerum mearum conditio vobis ignota non est: Pauper sum, neminem pręter te, qui mihi patris loco fuisti<note target="fn11" type="footnote"/> et es, habeo; patres reliquos collegii nostri praesides duco et ad eos solos confugiendum censeo.</s>
				</p>
				<p>
					<s n="32" xml:lang="la" type="auto">Qui si operam suam negaverint, quo me conferam, nemo est, nisi forte<pb type="edition" next="42"/> alienis me addicam, quod tamen vobis reclamantibus nunquam facturus sum.</s>
					<s n="33" xml:lang="la" type="auto">Putabunt autem forsitan multi hoc, quod iam solvitur, nimium esse, nedum ut auctio aliqua addenda sit<note target="fn12" type="footnote"/>; quod tamen quam inconsulto dicatur, non ignoras.</s>
					<s n="34" xml:lang="la" type="auto">Multum quidem est, quod et ipse fateor; multum vero et mihi insumendum est, imo totum fere hoc, quod datur, in victus coemptionem expendendum.</s>
					<s n="35" xml:lang="la" type="auto">Unde autem sumenda reliqua, quę literarum studioso necessaria sunt?</s>
					<s n="36" xml:lang="la" type="auto">Quare, humanissime pater, hoc unum abs te rogito, ut causam meam apud hos suscipere digneris, ne pauperie impeditus ad eam, quam alioquin possem, frugem pervenire nequeam.</s>
					<s n="37" xml:lang="la" type="auto">Quod si vero denegaverint, hoc saltem petito, ut anno uno et altero plus solvant, dehinc vero domum revocent minusque persolvant, ne tempus hoc et otium, quod ab illis mihi concessum est, egestas corrumpat.</s>
					<s n="38" xml:lang="la" type="auto">Hęc autem cum et ipse animi tui iuditio perspicias, non operaepretium videtur pluribus urgere; tibi et me et fortunas meas commendo.</s>
					<s n="39" xml:lang="la" type="auto">Liberius ad te ideo scribo<note target="fnb" type="footnote"/>, quia tibi res meas vere cordi esse intelligo nec alium novi, ad quem confugere mihi liceat.</s>
					<s n="40" xml:lang="la" type="auto">Quare obsecro, ut hęc mea aequi bonique consulas.</s>
					<s n="41" xml:lang="la" type="auto">Responsum quoque ut, quam primum fieri potest, mittatur, curato, ne mora hic trahatur longior, quin ut statim ineunte vere hinc solvere liceat.</s>
				</p>
				<p>
					<s n="42" xml:lang="la" type="auto"><pb type="scan" next="330r"/>Liber tuus De erroris origine<note target="fn13" type="footnote"/> scriptus omnibus hic mire arridet, omnium teritur manibus.</s>
					<s n="43" xml:lang="la" type="auto"><placeName ref="l398" cert="high">Genevę</placeName> quoque in Gallicam linguam iam transfertur, ut etiam in ea lingua excudatur<note target="fn14" type="footnote"/>.</s>
					<s n="44" xml:lang="la" type="auto">Quanquam a nonnullis mihi relatum sit quaedam a <placeName ref="l121" cert="high">Bernensium</placeName> nonnullis tanquam minus pie scripta impeti; certi tamen nihil nec authorem certum assequi licet.</s>
					<s n="45" xml:lang="la" type="auto">Sed parum id fuerit, si hodie contingat, cum nec ipse Christus, quę cunctis placuerint, unquam locutus sit.</s>
				</p>
				<p>
					<s n="46" xml:lang="la" type="auto">Impressa est <placeName ref="l836" cert="high">Lutetiae</placeName> duodecim linguarum literis differentium grammatica<note target="fn15" type="footnote"/>, quam professor Arabicus a rege conductus aedidit.</s>
					<s n="47" xml:lang="la" type="auto">Unicum tantum ad<pb type="edition" next="43"/> nos exemplar pervenit, quod <persName ref="p227" cert="high">Viretus</persName> habet.</s>
					<s n="48" xml:lang="la" type="auto">Inquisivi, si<note target="fnc" type="footnote"/> quod nancisci possem, diligenter, ut tibi mitterem, sed nullum invenire licuit.</s>
					<s n="49" xml:lang="la" type="auto">Mittam, si quod<note target="fnd" type="footnote"/> adeptus fuero.</s>
				</p>
				<p>
					<s n="50" xml:lang="la" type="auto">Mitto hic, quę nuper in solis ecclipsim lusimus<note target="fn16" type="footnote"/>, quę ut aequi bonique consulas rogo.</s>
					<s n="51" xml:lang="la" type="auto">Per figulum <persName ref="p1674" cert="high">Morgenstern</persName><note target="fn17" type="footnote"/> plura scribam; hic enim brevi ad vos venturus est.</s>
				</p>
				<p>
					<s n="52" xml:lang="la" type="auto">Tu, quaeso, cura, ne res meae diutius differantur.</s>
					<s n="53" xml:lang="la" type="auto">Salvum te cupit <persName ref="p79" cert="high">Conradus</persName><note target="fn18" type="footnote"/> noster et eius uxor<note target="fn19" type="footnote"/>.</s>
					<s n="54" xml:lang="la" type="auto">Salutabis et tu nomine meo quam familiarissime uxorem et matrem<note target="fn20" type="footnote"/> tuam cum omni familia.</s>
				</p>
				<p>
					<s n="55" xml:lang="la" type="auto"><placeName ref="l609" cert="high">Lausannae</placeName>, 9. calendas februarii 1540.</s>
				</p>
				<p>
					<s n="56" xml:lang="la" type="auto">Tui observantissimus</s>
				</p>
				<p>
					<s n="57" xml:lang="la" type="auto">Rodolphus <persName ref="p84" cert="high">Gvaltherus</persName>.</s>
				</p>
				<p>
					<note type="address">[Adresse auf der Rückseite<note target="fne" type="footnote"/>:]</note>
					<s n="58" xml:lang="la" type="auto">Clarissimo viro d. Heinrycho Bullingero, Tigurinae ecclesiae episcopo vigilantissimo, patri suo imprimis colendo.</s>
				</p>
				<p>
					<s n="59" xml:lang="de" type="auto">Zürich.</s>
				</p>
			</div>
		</body>
	</text>
</TEI>
