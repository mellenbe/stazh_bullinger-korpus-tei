<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3332">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3332</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Discessuri iuvenes rogarunt me testimonium suae apud nos transactae vitae dignarer ipsis perhibere, quod officium tanto putabam promptius mihi esse exhibendum, quam mihi foret exploratius, ut sic dicam, magisque persuasum illos testimonio honesto esse dignissimos.</s>
					<s n="3" xml:lang="la" type="auto">Testor itaque hac manu mea iuvenes hos tres nunc redeuntes ad vos, vestrates stipendiatos, honestissime omnibus esse conversatos et modestiae laudem apud nos consecutos esse non minimam, uti sane et caeteri omnes, qui remanserunt; de reliquis vero, qui recens ad nos venerunt, nihildum ausim pronunciare, spem tamen et de illis concepi maximam, quod et ipsi sint sese non minus honeste gesturi, et quantum potero, in hoc incumbam, ne seducantur, planeque confido mihi esse facile obtemperaturos.</s>
					<s n="4" xml:lang="la" type="auto">Filius tuus optime vivit apud doctorem Hyperium, nec est, quod de eo sis solicitus; antecellit enim omnes alios modestia et pietate eaque est prudentia, ut nihil temere instituat<note type="margin">unten a.R.: "et singulari ad conciliandam sibi bonorum benevolentiam gratia pollet"</note>, idque unice curat, ne te sumptibus praeter decorum oneret.</s>
					<s n="5" xml:lang="la" type="auto">Optarim autem libellum illum tuum iam fuisse aeditum de quaestione illa illustrissimi principis nostri et per filium traditum.</s>
					<s n="6" xml:lang="la" type="auto">Haud enim fuisset dubium, quin quid subsidii ei ad studia contribuisset et te parentem eius onere levasset graviori neque arbitror numorum accipiendorum licentiam interdictam huc quoque spectare et extendi posse aut debere, ut ne filiis degentibus sub remotissimo principe liceat admittere liberalitatem erga se seu potius in studia sua principis inquam amicissimi.</s>
					<s n="7" xml:lang="la" type="auto">De colloquio Wormaciensi quid sperandum sit, nescio; vereor autem, ne victoria Gallo exitiosa et dissidium inter nos... Vitebergenses accensum studio Saxonum quorundam crassiorum supercilii plurimum vel etiam contumacię addiderit adversariis plus satis alioquin impudentibus et perficacibus adeoque superbis.</s>
					<s n="8" xml:lang="la" type="auto">Suspecta quoque mihi est dura illa nimis et indigna sacris futuris colloquiis obligatio, per quam nulli eorum, qui interfuit colloquio vel minimum significare aliis licet, ut id processerit seu quid quisque dixerit aut senserit.</s>
					<s n="9" xml:lang="la" type="auto">Profecto quid monstri alit adeo religiosum de tantis rebus silentium eo actum, nisi me meus fallit animus, simulate id colloquium ab adversariis est permissum et susceptum, scilicet ut eo veluti obsequio suo emungerent nos pecunia colligenda (si diis placet) ad pellendum... et ne quid frugis inde consequatur, ideo nimirum lumen repertum sub mensam cupiunt et tenebras offundi luci ac veritatem mendaciis adobrui.</s>
					<s n="10" xml:lang="la" type="auto">Certe, nisi fallor, victos nos, praevaluisse se nobis gloriabuntur nobis vix mutire ausis religione quadam promissi et iurati silentii.</s>
					<s n="11" xml:lang="la" type="auto">Sed, cum domini sit causa, haud securi ac nos somniamus, evenit ea et quidem foeli..., nisi obstiterit nostra ingratitudo et praevaricatio, ut est quidem verendum.</s>
					<s n="12" xml:lang="la" type="auto">Bene vale, vir reverende.</s>
				</p>
				<p>
					<s n="13" xml:lang="la" type="auto">Datum Marpurgi 25. septembris anno 1557.</s>
					<s n="14" xml:lang="la" type="auto">Salutes meo nomine Martyrem, Bibliandrum, Gvalterum, Wolfium et caeteros viros bonos et doctos.</s>
				</p>
				<p>
					<s n="15" xml:lang="la" type="auto">T[uus] Wigandus Happelius.</s>
				</p>
				<p>
					<s n="16" xml:lang="la" type="auto">Clarissimo viro domino Heinricho Bullingero, Tygurinae ecclesiae ministro ut fidissimo ita omnium longe dignissimo, domino suo plurimum reverendo.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
