<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2427">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2427</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratissimę mihi fuerunt literę tę, clarissime vir et antistes observandissime; multo gratiores fore spero fratribus Locarnensibus eo magis, cum ad eos iam rumor pervenerat non admodum desiderabile, nempe Quatuor Pagos causam illorum deseruisse, quod deus avertat.</s>
					<s n="2" xml:lang="la" type="auto">Sed cum adhuc spes sit non exigua, ut mihi videtur ex literis tuis, fore ut Quatuor Pagi reliquique milites Christi non vulgares causam christianorum, imo ipsius Christi acrius defendere velint, non dubium est, quin Locarnensium spiritus paulisper recreentur consolationemque accipiant ac vires.</s>
					<s n="3" xml:lang="la" type="auto">Tę erit humanitatis, vir Christo fidelis, aliorumque, qui pro grege Christi die noctuque vigilant, ut semper ita et nunc, quantum in vobis situm est, adhortari dominos ac inculcare, ne fratres suos, imo Christum ipsum ab hostibus diripi ac devorari permittant.</s>
					<s n="4" xml:lang="la" type="auto">Satis superque satis sevitum est ab illis; quiescant tandem ab iniquitatibus suis.</s>
					<s n="5" xml:lang="la" type="auto">Quod autem scribis multos apud vos mirari Locarnensium tepiditatem negligentiamque, quod manifeste verbo dei non subscripserint, imo vanum esse, quod de illorum fide narratur, sed quosdam monachos monachasque ac sacrificulos ex Italia apud illos volitasse, qui totum orbem conturbare conentur, hoc omnino salva omnium proborum virorum pace ab improbis ac mendacibus dicitur, a levibus creditur.</s>
					<s n="6" xml:lang="la" type="auto">An fortasse te latet, clarissime vir, quod, cum apud Locarnenses in die Ioannis huius anni pervenissent Helvetiorum oratores quęsitumque esset a Quatuor Pagorum oratoribus, quinam essent christiani illi, opera pretoris vestri, qui nunc apud Locarnenses versatur, exhibita fuit oratoribus scedula, in qua se subscripserant virorum ac mulierum Locarnensium centum et quadraginta christiani absque liberis et infantibus, quorum ne unus quidem advena seu alienigena fuit.</s>
					<s n="7" xml:lang="la" type="auto">Quid est hoc?</s>
					<s n="8" xml:lang="la" type="auto">nunquid domini hoc ignorant?</s>
					<s n="9" xml:lang="la" type="auto">Profecto esset hoc sceleratius parricidio, si oratores tantum christianorum numerum ac illorum christianam confessionem, quę in scedula scripta erat, occultassent, quod factum esse non credo; nam (ut audio) tam diligenter ab illis Locarnensium fides ac confessio et christianorum numerus exquisitus est, ut ad opem ferendam quam Locarnenses ad quęrendum auxilium promptiores visi fuerint oratores, inter quos acerrimus fuit Schaffusianus quidem orator, qui cum pręcepisset pretori Schaffusiano preterito, ut sibi christianorum numerus describi curaret, respondit alter se cum christianis comercium non habuisse.</s>
					<s n="10" xml:lang="la" type="auto">Tunc orator: "Recte respondisti", inquit; "nam non solum cum illis familiaritatem non habuisti, verum etiam eos ad carcerem usque persequutus es, cuius facinoris ultionem non effugies."</s>
					<s n="11" xml:lang="la" type="auto">Quod cum audisset pretor, male conscius timens ac tremens ipsemet cum vestro pretore prędictam scedulam describi curavit.</s>
					<s n="12" xml:lang="la" type="auto">Quid insuper quęrunt a Locarnensibus christianis domini vestri?</s>
					<s n="13" xml:lang="la" type="auto">Si illis adhuc nomine fidei satisfactum non est, mittant denuo legatos, qui Locarnenses christianos perquirant de fide illorum interrogentque; nam profecto illi sunt responsuri uno ore: "Nos Tigurinorum dominorum christianę confessioni subscribimus eamque toto corde amplectimur; sit testis deus."</s>
					<s n="14" xml:lang="la" type="auto">Per deos immortales, quid ultra desiderandum est ab illis?</s>
					<s n="15" xml:lang="la" type="auto">quęnam clarior ac dilucidior responsio et confessio?</s>
					<s n="16" xml:lang="la" type="auto">Sed dicet aliquis levis: "Hoc non dicent."</s>
					<s n="17" xml:lang="la" type="auto">Erras, quisquis es; imo dixerunt et denuo dicent.</s>
					<s n="18" xml:lang="la" type="auto">Hęc tecum, mi domine Henrice, rationatus sum nonnihil excandescens, quoniam in hęc incidimus tempora mala, ut plerique mendacio magis quam veritati aures prebere conentur et tali mendacio, quod non solum ab homine mendaci proficiscitur, verum etiam ab ipso crucis Christi infensissimo hoste profertur hucusque.</s>
					<s n="19" xml:lang="la" type="auto">Rogo humanitatem tuam per viscera Christi, hęc omnia diligenter investigari perscrutarique an vero sint, quę scribo anne; deinde causam adhuc integram, quantum in te situm est, sustinere ac<note type="margin">a.R.: ad</note> defendere digneris.</s>
					<s n="20" xml:lang="la" type="auto">Vale.</s>
					<s n="21" xml:lang="la" type="auto">Salutant te fratres in Christo, qui hic sunt, omnes, inprimis Maynardus et Niger.</s>
					<s n="22" xml:lang="la" type="auto">Gratia Christi semper nobiscum.</s>
					<s n="23" xml:lang="la" type="auto">Clavenę 3. idus octobris 1554.</s>
				</p>
				<p>
					<s n="24" xml:lang="la" type="auto">Humanitatis tue deditissimum mancipium Antonius Marius Besutius.</s>
				</p>
				<p>
					<s n="25" xml:lang="la" type="auto">Post scripta.</s>
					<s n="26" xml:lang="la" type="auto">Hoc insuper scribendum putavi, quod Locarni fratres ipsi curarunt tot publice infantes baptizarentur ac in publico templo verbum dei annunciaretur pręsentibus trium Pagorum oratoribus, qui tunc in die Bertolomei Belizonam venerant, et hic factum est mense augusti proxime preterito, quod antea factum non erat prohibente illos timore nisi noctu.</s>
					<s n="27" xml:lang="la" type="auto">Iterum vale.</s>
				</p>
				<p>
					<s n="28" xml:lang="la" type="auto">Clarissimo ac eruditissimo viro domino Henrico Bulingero, Tigurino antistiti, domino meo colendissimo.</s>
				</p>
				<p>
					<s n="29" xml:lang="de" type="auto">Gegen Zürich.</s>
				</p>
			</div>
		</body>
	</text>
</TEI>
