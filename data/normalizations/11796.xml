<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11796">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11796</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Pręter quod tabellionibus perpetuo careo, dies quatuordecim decubui carbunculo<note target="fn1" type="footnote"/>, ut mulieres vocant.</s>
					<s n="3" xml:lang="la" type="auto">Revalui tandem per gratiam domini; non licet tamen adhuc ad tuas<note target="fn2" type="footnote"/> respondere vel gratias agere pro tuo Matthęo<note target="fn3" type="footnote"/>, quod caput nondum plane sibi restitutum est.</s>
					<s n="4" xml:lang="la" type="auto">Fasciculum hunc <persName ref="p74" cert="high">Gastii</persName><note target="fn4" type="footnote"/> mecum habui ultra tres septimanas ob causas, quas dixi, tum quod non sum ausus cuivis, quicquid est, credere.</s>
					<s n="5" xml:lang="la" type="auto">Tandem hunc nactus sum, quem vides,<note target="fn5" type="footnote"/> virum bonum, quem velim haberes, siquid opus fuerit opera tua, commendatum.<pb type="edition" next="148"/></s>
				</p>
				<p>
					<s n="6" xml:lang="la" type="auto">Magno dolore me adfecisti ob valetudinem tuam;<note target="fn6" type="footnote"/> timendum enim, ne sumat per ętatem augmentum, eo quod tibi minus parcis.</s>
					<s n="7" xml:lang="la" type="auto">Laboribus perpetuis illis aliquid adimendum est et cogitandum de ecclesia commendata a domino, ut videlicet huic quam diutissime, quantum in te est, praeesse valeas.</s>
				</p>
				<p>
					<s n="8" xml:lang="la" type="auto">Per dominum quęso, ne te negligas.</s>
				</p>
				<p>
					<s n="9" xml:lang="la" type="auto">De <persName ref="p28" cert="high">Bucero</persName> nihil audio, nisi quod sit mense maio rediturus domum, verum non diu mansurus ob negociorum magnitudinem;<note target="fn7" type="footnote"/> messem evangelicam grandem esse, messorum vero valde paucos<note target="fn8" type="footnote"/>.</s>
				</p>
				<p>
					<s n="10" xml:lang="la" type="auto">Quod Maria, soror <persName ref="p1332" cert="high">Caroli</persName>,<note target="fn9" type="footnote"/> sit profligata a Iuliacensi<note target="fn10" type="footnote"/> in profesto paschatis<note target="fn11" type="footnote"/> et ipso die paschatis Metensium multi propter auditum evangelium cęsi,<note target="fn12" type="footnote"/> nimirum audisti.</s>
					<s n="11" xml:lang="la" type="auto">Monasterium donatum comiti Gulielmo<note target="fn13" type="footnote"/> nunc iterum detinetur a Gallis.</s>
					<s n="12" xml:lang="la" type="auto">Id quod comes conquestum abiit ad Hessum<note target="fn14" type="footnote"/>.</s>
					<s n="13" xml:lang="la" type="auto">Quid fiat, ignoro.</s>
					<s n="14" xml:lang="la" type="auto">Rumor est Hessum conscribere milites.</s>
				</p>
				<p>
					<s n="15" xml:lang="la" type="auto">Ex Vitenberga scripsit quidam, imo literas misit nobilis cuiusdam Poloni,<note target="fn15" type="footnote"/> Budam mirabili stratagemate ab Ungaris, Turcis omnibus ad unum occisis, receptam.</s>
					<s n="16" xml:lang="la" type="auto">Siquid ea de re constat, obsecro, me reddas certiorem.</s>
					<s n="17" xml:lang="la" type="auto">Siquid veri est, id dominum <persName ref="p226" cert="high">Vadianum</persName> consulem vix potest latere.</s>
				</p>
				<p>
					<s n="18" xml:lang="la" type="auto">Non licet confabulari tecum pluribus.</s>
					<s n="19" xml:lang="la" type="auto">Vale per dominum Iesum cum tuis, cum <persName ref="p14" cert="high">Theodoro</persName><note target="fn16" type="footnote"/> cumque <persName ref="p165" cert="high">Pellicano</persName>, charissimis meis.</s>
				</p>
				<p>
					<s n="20" xml:lang="la" type="auto">Basileae, ultima maii anno 1543.</s>
				</p>
				<p>
					<s n="21" xml:lang="la" type="auto">Os. <persName ref="p154" cert="high">Myconius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="22" xml:lang="la" type="auto">D. Heinricho Bullingero doctissimo piissimoque, fratri in domino suo perquam venerando.</s>
					<s n="23" xml:lang="de" type="auto">Zürich<note target="fna" type="footnote"/>.</s>
				</p>
			</div>
		</body>
	</text>
</TEI>
