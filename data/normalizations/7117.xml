<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7117">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7117</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas, reverende in Christo pater, 15. maii datas ego accepi una cum memorialibus in Marcum maii ultima die per d. consulem Wytembacchium a Bernatibus redeuntem, pro quibus ego tibi maximas ago gratias; nonnihil enim subveritus sum, ne nimis tibi alias maioribus negociis districto nimi[um] molestus esset.</s>
					<s n="3" xml:lang="la" type="auto">Rettulit mihi consul Wyttembacchius Bernates publica senatus populique consulto cum Sabaudo transegisse omnino secundum conditiones superiori anno a Helvetiorum legatis Badenae et Basiliae propositas ac ipsos illi reddere intra 10 hebdomadas 4 praefecturas Ripaille, Thonon, Terny et Gee.</s>
					<s n="4" xml:lang="la" type="auto">Modo dolus non subsit; bene agere videntur; sed rara principibus fides.</s>
				</p>
				<p>
					<s n="5" xml:lang="la" type="auto">Hispanus nomine Sabaudi literas obsignat sigillo authentico grandi.</s>
					<s n="6" xml:lang="la" type="auto">Rumor est tamen Hispanum obiisse; quod si verum esset, magna omnium rerum fieret mutatio ac vicissitudo, ac timendum, ne saepius imitando patrem moriatur.</s>
					<s n="7" xml:lang="la" type="auto">Sed haec deus optimus maximus viderit, cui in tantis omnium rerum periculis res omnis permittenda.</s>
					<s n="8" xml:lang="la" type="auto">Operam dabo, ut ad tempus praefinitum tua tibi remittam diligenter.</s>
					<s n="9" xml:lang="la" type="auto">Maii 29a, qua superiora confirmata sunt, praesentes adfuerunt Bernae omnes provinciarum praefecti una cum legatis Sabaudi ac urbis Genevensis; sed forte alii de his ad te cum certiora tum prolixiora.</s>
					<s n="10" xml:lang="la" type="auto">Mihi festinandum erat propter tabellarii inopinatum abitum.</s>
				</p>
				<p>
					<s n="11" xml:lang="la" type="auto">Deus optimus maximus tibi lavanti tuisque omnibus benedicat teque nobis incolumem servet diu ad nominis sui gloriam ecclesiaeque utilitatem.</s>
					<s n="12" xml:lang="la" type="auto">Salutant te cum tuis omnibus plurimum consul Wyttembacchius, archigrammateus urbis nostrae, symmystae mei, imo omnes boni, omnia fausta tibi precantur.</s>
					<s n="13" xml:lang="la" type="auto">Plurimam ex me salutem dicito, quaeso, Simlero, Lavattero, Zvinglio, filiis tuis, dominis meis colendissimis.</s>
					<s n="14" xml:lang="la" type="auto">Vale, optime pater et domine reverende.</s>
				</p>
				<p>
					<s n="15" xml:lang="la" type="auto">Biennae 1. iunii raptim anno 1567.</s>
				</p>
				<p>
					<s n="16" xml:lang="la" type="auto">T[otus] t[uus] Iosue Vinslerus, Tigurinus.</s>
				</p>
				<p>
					<s n="17" xml:lang="la" type="auto">Eximio domini nostri Iesu Christi servo d. Henrico Bullingero, urbis Tigurinę episcopo vigilantissimo, domino et patri suo plurimum colendo.</s>
				</p>
				<p>
					<s n="18" xml:lang="de" type="auto">An m. Heinrich Bullinger zum grossen Münster, Zürich.</s>
				</p>
			</div>
		</body>
	</text>
</TEI>
