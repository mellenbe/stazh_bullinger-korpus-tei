<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3469">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3469</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi literas tuas, frater dilecte, quas per puerum Abrahamum misisti.</s>
				</p>
				<p>
					<s n="3" xml:lang="la" type="auto">Eas simulac intellexi ad symmystas quoque atque confratres meos pertinere, convocatis his in coetum fideliter recitavi.</s>
					<s n="4" xml:lang="la" type="auto">Audierunt hi illas benigne, ac mirati sumus omnes causam rei tantae per te sic esse propositam, ut nos eius neque principium neque finem intelligere potuerimus.</s>
					<s n="5" xml:lang="la" type="auto">Audimus quidem viris quibusdam bonis spem esse futuri colloquii aut conventus, in quo nostris etiam ecclesiis sperent locum dandum, nos item audiendos ac citra veritatis iacturam eodem christianae consensionis vinculo illis coniugendos.</s>
					<s n="6" xml:lang="la" type="auto">Proinde cupere de nostra voluntate te certiorem fieri, an, si aliquando talis indicetur conventus et invitemur cum aliis ministris Helveticis comparere libeat.</s>
					<s n="7" xml:lang="la" type="auto">Caeterum hic nobis videbatur ante omnia, quo loco et tempore in quem finem inprimis et cum quibus conveniendum sit et colloquendum.</s>
					<s n="8" xml:lang="la" type="auto">Atque dum haec cognita tenentur, nihilominus tum quoque nihil temere aut praecipitanter, sed prudenter et graviter expendenda agendaque esse omnia et prius quoque consideranda cum aliis nostris per Helvetiam fratribus, quod hic agatur salus animarum, inprimis autem gloria dei et verbi eius ecclesiaeque Christi incolumitas, pax et tranquillitas.</s>
					<s n="9" xml:lang="la" type="auto">Necdum hoc quoque nobis persuasum est coetibus, colloquiis aut conventibus consensionem exoptatam impetrari aut perfici.</s>
					<s n="10" xml:lang="la" type="auto">Exempla hic ducere et experientiam citare nimis esset prolixum nedum molestum.</s>
				</p>
				<p>
					<s n="11" xml:lang="la" type="auto">De fine et colloqutoribus paucula dumtaxat commemorabimus.</s>
					<s n="12" xml:lang="la" type="auto">Si invitandi sumus in coetum aut conventum colloquiumve, in certam utique finem invitabimur, velut ut dogmata, ritus et disciplinam exponamus ecclesiarum nostrarum aut ea saltem, in quibus ab aliis videmur dissidere.</s>
					<s n="13" xml:lang="la" type="auto">At hoc supervacaneum videtur, cum ea res tot iam annis, tot item confessionibus et libris tam fuse sit exposita, ut ei nihil possit viva vox addere.</s>
					<s n="14" xml:lang="la" type="auto">Vel certe vocabimur, ut doctrinam ac ritus nostrarum ecclesiarum mutemus; verum hoc non erit nostri muneris neque pertinebit ad salutem et tranquillitatem nostrarum ecclesiarum, quinimo non debemus in gratiam illorum hominum a veritate confessa et ritibus utilibus ne latum quidem pilum recedere.</s>
					<s n="15" xml:lang="la" type="auto">Vel invitabimur, ut verba et sententias quasdam commodius et mollius ponamus et proferamus.</s>
					<s n="16" xml:lang="la" type="auto">Sed quorsum attinet veritatis ministros a certis ad incerta, ab illustribus ad obscura, a disertis ad ambigua concedere atque res aliter proferre verbis, quam animo credas aut teneas?</s>
					<s n="17" xml:lang="la" type="auto">Denique praesenti seculo et posteritati ambiguis et lubricis loqutionibus obiicere scandalum, in quod impingant et inter sese rixentur?</s>
					<s n="18" xml:lang="la" type="auto">Vel vocabimur, ut damnemus nos nostrosque antecessores in dogmatibus et ritibus, recipiamus autem, non tam ad verba, quam ad sensum et interpretationem ipsorum confessionem Augustanam et subscribamus iis in omnibus, qui hactenus nostram doctrinam et nostras ecclesias, id est eas, quibus ministrare dominus voluit, oppugnarunt.</s>
					<s n="19" xml:lang="la" type="auto">Hic scire a te inprimis, deinde aliis fratribus nostris et symmystis tecum Basileae evangelium annunciantibus cupimus, an tu hoc sis facturus?</s>
					<s n="20" xml:lang="la" type="auto">Recensetur Basiliensis ecclesia inter Helveticas ecclesias.</s>
					<s n="21" xml:lang="la" type="auto">His evangelium praedicarunt beatae memoriae viri pii et eruditi Huldrychus Zvinglius et Ioannes Oecolampadius.</s>
					<s n="22" xml:lang="la" type="auto">Disputationibus Tiguri, Bernae, Basileae Badaeque habitis, libris item utraque lingua aeditis et confessionibus evulgatis professi sunt fidem suam, quam declararunt et defenderunt maxime in negotio coenae domini, ut iam non commemoremus confessionem fidei ab amplissimo Basiliensi senatu aeditam esse anno domini 1534.</s>
					<s n="23" xml:lang="la" type="auto">Hic, inquam, a te scire cupimus, frater optime, ut<note type="misc">verschr. f. an</note>, si in synodum aliquem ex Helveticis ecclesiis fuerimus vocati, nobiscum tu atque symmystae tui, fratres nostri, confessam hucusque hanc doctrinam quidem Christi, sed a Zvinglio, Oecolampadio antecessoribusque nostris propositam confiteri atque defendere nobiscum velitis.</s>
					<s n="24" xml:lang="la" type="auto">Inprimis enim necessarium videtur, ut, priusquam in harenam descendamus<note target="fn1" type="footnote"/> cum aliis, ipsi inter nos prius optime consentiamus, ne cum nobis creditarum ecclesiarum pernicie inter ipsos antagonistas nostros distrahamur.</s>
					<s n="25" xml:lang="la" type="auto">Ne inique feras, quod rem imprimis nunc scitu necessariam, potissimum si collatio fieri deberet, scire cupimus et hoc quidem ad salutem nobisque omnibus in bonum scire cupimus.</s>
					<s n="26" xml:lang="la" type="auto">Porro, quinam futuri sint nostri colloquutores, nondum videmus perspicue.</s>
				</p>
				<p>
					<s n="27" xml:lang="la" type="auto">Hoc autem certo scimus fratres nostros, quos Lutheranos vocant diversis esse ingeniis et moribus praeditos.</s>
					<s n="28" xml:lang="la" type="auto">Sunt enim ferociores quidam et indomiti disputatores, sunt alii benigniores et qui magnam de se spem multis praebent, fore ut per colloquium consentiamus.</s>
					<s n="29" xml:lang="la" type="auto">Illi sunt fratres Ienenses, Magdeburgenses et qui mox ab initio colloquii Wormaciensis durissime cum Philippo expostularunt et relictis omnibus symmystis discesserunt.</s>
				</p>
				<p>
					<s n="30" xml:lang="la" type="auto">Hi vero sunt ipse P[hilippus] Melanchton, Ioannes Brentius, Ioannes Pistorius, Iacobus Andreae et caeteri subscripti.</s>
					<s n="31" xml:lang="la" type="auto">Si vero cum his vel istis aut cum utrisque erit colloquendum, cum iis erit colloquendum, qui non tantum olim, sed iam nunc et nos et nostras ecclesias condemnarunt atque condemnant.</s>
					<s n="32" xml:lang="la" type="auto">Etenim de ferocioribus illis ipse ad me d. Melanchton in haec verba scripsit die octobris 5.:</s>
					<s n="33" xml:lang="la" type="auto">"Cum non perfecissent nostri collegae, ut condemnationem vestrarum ecclesiarum comprobaremus, seiunxerunt se a nobis et eam privatim exhibuerunt <foreign xml:lang="el">τω βραβευτΗ</foreign> Iulio, a quo petiverunt, ut publice in consessu recitaretur.</s>
				</p>
				<p>
					<s n="34" xml:lang="la" type="auto">Fuit autem ea moderatio <foreign xml:lang="el">του βραβευτοθ</foreign>, ut eam recitari in consessu noluerit.</s>
					<s n="35" xml:lang="la" type="auto">Post illi hinc discesserunt.</s>
				</p>
				<p>
					<s n="36" xml:lang="la" type="auto">Nunc igitur, an inchoata collatio processura sit, dubitamus.</s>
					<s n="37" xml:lang="la" type="auto">Quicunque autem eventus erit, spero sapientes viros nostram contationem non improbaturos esse, quod noluimus statim re non disputata nec explicata confirmare pontificum idola et parricidia."</s>
					<s n="38" xml:lang="la" type="auto">Haec ille.</s>
				</p>
				<p>
					<s n="39" xml:lang="la" type="auto">Idem tamen ille, qui haec ad me scripsit et ab initio non male se gessit neque nos et nostras ecclesias damnare voluit, nescio qua re impulsus intra paucos dies animum cum suis mutavit.</s>
					<s n="40" xml:lang="la" type="auto">Oblata enim et ipse praesidi Iulio obtestatione octobris 21.</s>
					<s n="41" xml:lang="la" type="auto">Zvinglium nominatim damnavit.</s>
					<s n="42" xml:lang="la" type="auto">Ferociores illi Saxones cum Zvinglio condemnarunt Osiandrum, Schwenckfeldium, anabaptistas et nescio quos alios etiam.</s>
					<s n="43" xml:lang="la" type="auto">His omnibus a moderatioribus parsum est; solus Zvinglius dignus est visus, qui coram omnibus imperii legatis damnaretur.</s>
				</p>
				<p>
					<s n="44" xml:lang="la" type="auto">At dubium non est in ipso et Oecolampadium vestrum et nostras ecclesias esse damnatas.</s>
					<s n="45" xml:lang="la" type="auto">Si verba protestationis requiras, haec sunt (protestationem totam vidisti fortassis):</s>
					<s n="46" xml:lang="la" type="auto">"Nec ecclesiae nostrae nec nos Zvinglii dogma aut ullas opiniones pugnantes cum nostra confessione probamus aut amplectimur, et notum est extare nostras refutationes."</s>
					<s n="47" xml:lang="la" type="auto">Ita vero et libros contra nos atque nostros olim in hac concertatione aeditos veluti de novo confirmant et legendos offerunt.</s>
				</p>
				<p>
					<s n="48" xml:lang="la" type="auto">Item: "Saepe respondimus nos confessionem Augustae exhibitam et non aliud genus doctrinae amplecti" etc.</s>
					<s n="49" xml:lang="la" type="auto">Quis autem negaverit haec esse gravissima et minime dissimulanda contra nostras ecclesias et nos praeiudicia?</s>
					<s n="50" xml:lang="la" type="auto">Quis credat haec proficisci ab iis, qui nostras ecclesias et nos cupiant permanere incolumes?</s>
					<s n="51" xml:lang="la" type="auto">Ac, si in conventum ad colloquium sit coeundum istis nobisque, an non aequum fuerit praeiudicia huiusmodi tolli, priusquam conveniatur.</s>
					<s n="52" xml:lang="la" type="auto">An vero sperare tu putas tolii illa posse?</s>
					<s n="53" xml:lang="la" type="auto">Nos ingenue fatemur hic nobis nullam restare spem; nam protestatio singulorum subscripta manibus legitime est praesidi Iulio oblata et ab ipso accepta servataque, ut proferatur coram rege et omnibus imperii ordinibus vel statibus in proximis imperialibus comitiis.</s>
					<s n="54" xml:lang="la" type="auto">An existimabimus omnes istos Protestantium colloqutores tam vanos levesque futuros, ut propter nos dissuant, quod tantis sumptibus in gratiam imperii, et ut commendabiles se regi faciant vix tandem consuerunt.</s>
					<s n="55" xml:lang="la" type="auto">Neque interim ulla re magis et imperio et adversariis gratificari potuerunt, adde et sibi ipsis et suis plus dare mali.</s>
					<s n="56" xml:lang="la" type="auto">Caeterum illo praeiudicio non sublato suadebisne tu, ut cum illis veniamus in colloquium de pacificatione, qui quales erga nos sint et quales nos ipsis videamur, argumento declararunt irrefragabili?</s>
					<s n="57" xml:lang="la" type="auto">Quid quod his accedit aliud: conscripserunt illi ipsi moderatiores et amici nostri, cum quibus fortassis componendum fuerit, priusquam Wormacia discederunt, consensionem, quam tu modo Germanicam misisti, nos vero dudum Latinam accepimus.</s>
				</p>
				<p>
					<s n="58" xml:lang="la" type="auto">In ea profitentur diserte et aiunt: "Profitemur constanter amplecti nos scripta prophetica et apostolica et symbola et neque discedere nos neque discessuros esse a confessione nostra Augustae exhibita anno domini 1530. nec mutare nos doctrinam eius confessionis nec mutaturos esse et reiicere nos dogmata cum ea pugnantia" etc.</s>
					<s n="59" xml:lang="la" type="auto">Nec satis illis videtur haec semel dixisse, nisi iis (toti)demque verbis hoc ipsum repetant atque inculcent, deinde iterum hoc ipsum, quod scripserunt, propriis manibus subscribant et veluti iureiurando ad ista se astringant, denique et in utraque lingua excusum per orbem dispergant.</s>
					<s n="60" xml:lang="la" type="auto">Quis vero nesciat confessione Augustana (non enim illis accedimus, qui arbitrantur in illa nostram contineri doctrinam utpote ab illa non prorsus alienam) nostrarum ecclesiarum doctrinam, saltem in eucharistiae negotio, ut alia nonnulla praetereamus, reiici atque damnari?</s>
					<s n="61" xml:lang="la" type="auto">Quo nomine nostrae ecclesiae (Bucero suadente anno domini 1536 ut) qualicunque ratione agnoscerent confessionem Augustanam, prorsus ipsam agnoscere noluerunt, ac revera non tantum propter causam coenae dominicae, sed et propter alia quaedam certa nunquam ei salva veritate subscribere poterimus.</s>
					<s n="62" xml:lang="la" type="auto">Quo autem cum fructu putabis conferri nos posse cum istis, qui tanta constantia in conspectu omnium hominum adseverant in confessione Augustana nihil mutasse, nihil mutare neque quicquam mutaturos esse.</s>
					<s n="63" xml:lang="de" type="auto">Mandat hoc istes et Reggia maiestas; Ferdinandus unem rex scriptis ex Vienna Austriae Literias 9. Novembris ad Julium et assessores colloquii inter Alia sic pracipit: "so der Augsburgischen Confession verwandten Theologen einer oder mehr sich einiger Opinion oder Sect ausserhalb der Augsburgischen Confession zu defendieren unterstanden wurde, mag alsdann gegen denselben, wie sich gebühren wird, geantworten und einen klar gesagt werden, sich solcher alles der Augsburgischen Confessionen ungemässen Argumenten oder Opinionen zu enthalten, angesehen das vermöge unberührter Reichsabscheid allein zwischen der alten Religion und der Augsburgischen Confession verwandten Stunden oder ihren verordneten dieses Colloquium gehalten werden, wie auch allein der alten Religion und der Augsburgischen Confession Verwandten in dem Religionsfrieden begriffen und alle andere, so diesen beiden Religionen nicht anhängig, in diesem Religionsfrieden nicht gemeint, sondern gänzlich ausgeschlossen sein sollen.</s>
					<s n="64" xml:lang="la" type="auto">Proinde, si confessionis Augustanae confessores in conventu futuro illi nostri colloqutores esse debent, venient haud dubie parati suam illam confessionem et tueri et omnibus eandem obtrudere neque ullos in societatem suam nisi approbata prius receptaque confessione illa sua recipere.</s>
					<s n="65" xml:lang="la" type="auto">Veniemus interim nos quoque nostrarum ecclesiarum doctrinam, nisi perfidis libeat, docturi, declaraturi atque defensuri.</s>
					<s n="66" xml:lang="la" type="auto">Protestati sunt illi se nihil confessionis suae vel mutare vel mutaturos esse, neque nos ea non possumus non confiteri, quae vera esse novimus, quae et ipsa nos quoque mutare nec volumus nec possumus.</s>
				</p>
				<p>
					<s n="67" xml:lang="la" type="auto">Quo ergo cum fructu aut quali cum spe consensionis conveniremus?</s>
					<s n="68" xml:lang="la" type="auto">An expectabunt viri prudentes aliud, quam quod infecta re et animis forte exacerbatioribus discedemus ex colloquio?</s>
					<s n="69" xml:lang="la" type="auto">Quod si fuerit factum, annon habebunt communes hostes, pontificii, anabaptistae et Epicuraei uberiorem triumphandi materiam, quam nunc extra illum infelicem congressum habent?</s>
					<s n="70" xml:lang="la" type="auto">An non latius et periculosius divellentur et lacerabuntur ecclesiae vulnera quam nondum adhuc extrema hac plaga inducta?</s>
				</p>
				<p>
					<s n="71" xml:lang="la" type="auto">Haec ergo omnia cum ita habere et tibi, frater, et omnibus sensu communi non destitutis cognitissimum et plane confessum sit, ipse intelligis prudentium non esse neque e re ecclesiae fore hos in colloquium provocare aut nos in eorum colloquia vel conventus ipsi vel insinuare vel obtrudere velle, qui, quid ab eis sperandum sit, ipsi minime obscure dudum declararunt et quotidie oculis obiicere nostris non desinunt.</s>
					<s n="72" xml:lang="la" type="auto">Proinde nolumus tibi esse authores atque hortatores (neque interim scimus, an hoc tui sit muneris aut paucorum aliquot), ut alios huc impellas et sumptibus implices inutilibus ac periculis etiam innectas, ex quibus non facile emergant et tandem etiam crebriora comitentur mala quam nunc ipsi vel videamus vel expectemus.</s>
					<s n="73" xml:lang="la" type="auto">Erit haud dubie consultius meliora expectare tempora quam sunt haec, in quibus illi veluti iam de novo coniurarunt eaque de causa parum syncerioris consensionis sperare licet.</s>
					<s n="74" xml:lang="la" type="auto">Orandus quoque (ergo?) dominus, ut ipse gratia sua sarciat, quod nostris consiliis assequi et perficere nequimus.</s>
				</p>
				<p>
					<s n="75" xml:lang="la" type="auto">Non enim haec scribis, quod pacis et consensionis cum illis syncerę appetentes non simus, sed quod viae ad hanc perveniendi tales esse videntur, quae minime ad illam perducant, sed nos magis perturbent.</s>
					<s n="76" xml:lang="la" type="auto">Neque dissimulare hoc quoque apud te volumus, qui candide ac fraterne tecum agere instituimus, si quos forte existimes innescatos confessionibus quibusdam hac aestate in manibus quorundam principum relictis, quasi in his doctrina Helveticarum ecclesiarum omnium contineatur, quae huiusmodi quidem illis videatur, quae facilem viam sternat ad concordiam ineundam et sarciendam, scias falli eos.</s>
					<s n="77" xml:lang="la" type="auto">Sunt enim privatorum quorundam arbitrio, quibus nihil tale commissum erat, nobis quoque insciis, pro negotio, quod tunc agebatur ab illis, pre re inquam loco et tempore illo exhibitae.</s>
					<s n="78" xml:lang="la" type="auto">Constringi iis nolumus et diserte hoc ipsum authori postea, ubi exhibitas audivissemus, diximus.</s>
					<s n="79" xml:lang="la" type="auto">Neque omnino existimamus doctrinam veritatis verbis et sententiis nimium obscuris aut ambiguis, sed magis claris et simplicibus, in confessionibus maxime, esse proponendam, quod et superius diximus.</s>
					<s n="80" xml:lang="la" type="auto">In his tamen omnibus ignorare te nolumus nos, ut par est, verborum apostoli non esse oblitos iubentis paratos nos esse semper unicuique petenti rationem reddere spei, quae in nobis est, cum omni mansuetudine et reverentia, et proinde nos animatos esse semper, si quando vocemur, ad testimonium reddendum doctrinae nostrae aut ad defendendam fidem nostram.</s>
					<s n="81" xml:lang="la" type="auto">Existimamus tamen hic quoque necessario legitimam et circumspectam prius fieri debere consultationem de his, ut omnia fiant cum bona voluntate et consilio opportuno sancti magistratus et cum fratrum aliorum ecclesiaeque consensu et commissione ad gloriam dei verbique eius et ad ecclesiae incolumitatem.</s>
					<s n="82" xml:lang="la" type="auto">Cuius quidem tranquillitas et unitas apud nos quoque rationem habere debet accuratam, qui videmus colloqutores Wormacia recedentes prius diligentissime cavisse, ne distraherentur aut inter sese committerentur ipsorum ecclesiae calumniis et opinionibus falsis, quasi ipsi doctores in doctrina mutaverint aliquid aut non in omnibus et singulis peroptime conveniant.</s>
				</p>
				<p>
					<s n="83" xml:lang="la" type="auto">Nisi vero ita ecclesiis nostrae quoque fidei comissis consulamus, nescimus quam fideles simus deo et eius ecclesiae.</s>
					<s n="84" xml:lang="la" type="auto">Vale in Christo, frater, et symmystas tuos, fratres quoque nostros, salutare digneris omnes reverenter atque amanter.</s>
					<s n="85" xml:lang="la" type="auto">Amemus nos mutuo fratres et sentiamus et loquamur omnes unum in domino, ut simus integrum corpus eadem mente et eadem sententia.<note type="misc">1Kor 1, 10 (welche Übersetzung?)</note></s>
					<s n="86" xml:lang="la" type="auto">Heinrychus Bullingerus suo et suorum symmystarum omnium doctorum professorum theologiae et ministrorum ecclesiae nomine.</s>
					<s n="87" xml:lang="la" type="auto">Et pietate et eruditione praestanti viro d. Simoni Sulcero, ecclesiae Basiliensis ministro, domino et fratri nostro colendo et dilecto.</s>
				</p>
			</div>
		</body>
	</text>
</TEI>
