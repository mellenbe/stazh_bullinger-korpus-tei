<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4281">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4281</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod, mi frater, de filio tuo a me postulasti officium, ipse exequi conatus sum, eoque nomine non fuit ingrata mihi occasio, quod ex certis negotiis Pfortzheimica aula adeunda esset a festo paschatos.</s>
					<s n="3" xml:lang="la" type="auto">Sed quominus certum responsum referre potuerim, in causa est, quod tum abesset oeconomus aulae, qui officiorum eiusmodi procurationem et distributionem mandatam habet; promiserunt tamen diligenter et aulicus concionator et ex consiliariis aliqui se, ut primum occasio se obtulerit, eam rem curaturos et me facturos certiores, quid effecerint.</s>
				</p>
				<p>
					<s n="4" xml:lang="la" type="auto">Id ubi responsum accepero, te non celabo.</s>
					<s n="5" xml:lang="la" type="auto">In Thermis Ferinis<note target="fn1" type="footnote"/> iam agunt dux Christoferus et Carolus marchio; venturos eodem Volfgangum Palatinum et alios aliquot ferunt.</s>
					<s n="6" xml:lang="la" type="auto">Inde ad nuptias (arbitror) pergent, quas lantgravius Hassiae ob desponsatam filiam electoris Palatini filio Philippo celebrabit, indubie non sine maxima pompa, luxu immenso.</s>
					<s n="7" xml:lang="la" type="auto">Securitatem sibi magnam pacemque certam pollicetur Germania ceu extra omne periculum posita, quod utinam non immineat omnium opinione gravius.</s>
				</p>
				<p>
					<s n="8" xml:lang="la" type="auto">Saxonum adparatus dissipatus esse nunciatur, quod Bavarus et episcopi se vicissim in procinctu fore non obscure significarint.</s>
					<s n="9" xml:lang="de" type="auto">Also hat ein Schwert das andere in der Scheide behalten.</s>
				</p>
				<p>
					<s n="10" xml:lang="la" type="auto">Interea certaminum ecclesiasticorum nec finis nec modus est; solennes enim disputationes eum ad usum comparatae habentur.</s>
					<s n="11" xml:lang="la" type="auto">De Illyrici successibus multi multa, ut cuius sententia de praedestinatione, iustificatione, libero arbitrio suffragia in dies plurium subscribant<note type="margin">dazu a.R.: "Jena".</note>, contra Philippi autem autoritatem paulatim languescere.</s>
				</p>
				<p>
					<s n="12" xml:lang="la" type="auto">Quanta haec vulnera sint ecclesiae, pro tua prudentia pietateque intelligis cum dolore.</s>
					<s n="13" xml:lang="la" type="auto">Artificium consuetum Satanae eos inter se committentes, quos conveniebat <foreign xml:lang="el">ο μοθυμαδον</foreign> pro veritate pugnare; quam enim nondum debellatum sit contra antichristum, declarant et furiosae persecutiones contra ecclesiam et antagonistarum libelli mordaces hinc inde provolantes.</s>
					<s n="14" xml:lang="la" type="auto">Edidit (quod scis) Hospinianus noster scriptum, quo non paucos offendit, et voluissem cautiorem fuisse.</s>
				</p>
				<p>
					<s n="15" xml:lang="la" type="auto">In hoc sum totus, ut moderate cum eo transigatur; dominus done successum, graciam item et pacem ecclesiae suae.</s>
					<s n="16" xml:lang="la" type="auto">Bene vale in Christo Iesu cum tuis omnibus.</s>
				</p>
				<p>
					<s n="17" xml:lang="la" type="auto">Basileae 10a maii anno 60.</s>
				</p>
				<p>
					<s n="18" xml:lang="la" type="auto">T[uus] Sulcerus.</s>
				</p>
				<p>
					<s n="19" xml:lang="la" type="auto">Viro praestantissimo d. Heinricho Bullingero, ecclesiae Tigurinae antistiti, domino et fratri colendissimo suo.</s>
				</p>
			</div>
		</body>
	</text>
</TEI>
