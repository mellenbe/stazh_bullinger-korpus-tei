<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4464">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4464</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Apud vos, reverende in Christo pater, omnia recta esse gaudeo.</s>
				</p>
				<p>
					<s n="3" xml:lang="la" type="auto">Confirmabit dominus etiam valetudinem d. Ludovici, generi tui charissimi; quodsi autem mora videtur longior, expectandum domino et tacendum.</s>
					<s n="4" xml:lang="la" type="auto">Certe ego, qui videor convaluisse, reliquias morbi persequor et medicorum manus nondum penitus evasi, spero tamen dominum daturum his quoque finem.</s>
					<s n="5" xml:lang="la" type="auto">Apud nos omnia sunt quieta.</s>
				</p>
				<p>
					<s n="6" xml:lang="la" type="auto">Hercules ad comitia minora, bytag, evocatus apparuit.</s>
					<s n="7" xml:lang="la" type="auto">Relata dilata est ad magna comitia, in quibus ille vadibus datis se cum filiis sistat.</s>
				</p>
				<p>
					<s n="8" xml:lang="la" type="auto">Hercules se excusat et quidem apud me prolixe; sed paulatim incipio sapere.</s>
					<s n="9" xml:lang="la" type="auto">Summa tamen haec est excusationis: Venetos nuper creasse imperatorem, ein obersten veldherren; qui quod Herculem haberet familiarem, senatui Veneto author fuit, ut Herculem sibi darent locum tenentem, ein lüten ampt, pro more eque instituto reipublicae Venetae.</s>
					<s n="10" xml:lang="la" type="auto">Herculem autem, quod esset senior, cum super his rebus ad eum esset perscriptum, hoc munus detrectasse, Venetos autem filio Rhodolpho hanc provinciam loco parentis dedisse cum pensione amplissima.</s>
				</p>
				<p>
					<s n="11" xml:lang="la" type="auto">Haec summa est.</s>
				</p>
				<p>
					<s n="12" xml:lang="de" type="auto">Und als das Hertlis schon Rudolff sie gefragt worden, wie viel man möchte, so eine Not anginge, aus den Bünden habe, habe er geantwortet: So ihr euch mit meinen Herren von Bünden möchten vertragen, verhoffete ich ein Mann Sächstausend aufzubringen."</s>
					<s n="13" xml:lang="la" type="auto">Ita se Hercules excusat.</s>
					<s n="14" xml:lang="la" type="auto">Quod ad cętera negotia attinet, ego possum tibi pro certo affirmare primitus hanc practicam non fuisse 5 Pag[orum], sed eam iam in progressu accedere posse non negarim.</s>
				</p>
				<p>
					<s n="15" xml:lang="la" type="auto">Longae sunt ambages; sed noli credere initium motus inde esse, quod illi a Furstnouw in Tumschläschg se subduxerint dominio episcopi, sed inde, quod conquererentur episcopum contra feudarios suos, sine lehenlütt, non ea iuris forma procedere, quae esset aequa et antehac in illis partibus usurpata.</s>
					<s n="16" xml:lang="la" type="auto">Cum autem haec disceptarentur et episcopi praefectus sui domini causam ageret (dan man müß vor demselben stab und hochgericht handlen), protulit pręfectus diploma ex sinu nomine episcopi, quo causam defenderet, dixitque episcopum habere haec a Tribus Foederibus in comitiis confirmata et approbata.</s>
					<s n="17" xml:lang="la" type="auto">Sed quod non haec modo, sed alia multa in illis literis essent perscripta, quae articulis refragarentur, quidam ex assessoribus cupierunt audire diem et datum literarum, et cum duo ex iudicibus in illis comitiis fuissent, in quibus tale nihil esset actum, insurrexerunt et publice protestati sunt has literas esse falsas et ab ipso episcopo vel paucis aliis subdole confectas nec fas nec ius esse id paucis licere re non publice deliberata.</s>
				</p>
				<p>
					<s n="18" xml:lang="la" type="auto">Itaque provocarunt contra episcopum ad communitates.</s>
					<s n="19" xml:lang="la" type="auto">Interim autem aliud accidit, quod unum ad te refertur cęteris praeteritis, ut facile potui intelligere ex verbis d. Leodovici Quadrii.</s>
				</p>
				<p>
					<s n="20" xml:lang="la" type="auto">Lucius Ringg, vir nobilis et in causis civilibus supra modum exercitatus, qui et episcopo regalia superioribus annis ab imperatore impetrarat, propterea quod notissimus esset in aula imperatoris, arripuit hanc occasionem.</s>
					<s n="21" xml:lang="la" type="auto">Et quod sciret praefectum episcopi non tam papistis quam evangelicis invisum, illis alteris propter avaritiam, his quod se evangelicum profiteretur et tamen sub hoc praetextu evangelio multum incommodaret, suis author fuit, ut hunc praefectum deponerent et vicarium constituerent usque ad magna comitia etc.</s>
					<s n="22" xml:lang="la" type="auto">Haec brevis summa est.</s>
				</p>
				<p>
					<s n="23" xml:lang="la" type="auto">Nam Lucius Ringg aspirat ad praefecturam, cui episcopus eam pluries promiserat non sine arbitris etc.</s>
					<s n="24" xml:lang="la" type="auto">Hoc ego factum nec probo nec vitupero, quia ad me nihil.</s>
				</p>
				<p>
					<s n="25" xml:lang="la" type="auto">Scio Ringgium sua quidem quęrere.</s>
				</p>
				<p>
					<s n="26" xml:lang="la" type="auto">Sed quod urgerent simul duos articulos non iniustos, 1. ut staretur articulis, 2. ut episcopus rationem daret, quoniam non modo sordide aulam administraret, sed et eleemosinis statis pauperes defraudaret et argentariam et pecuariam cum maximo reipublicae detrimento exerceret: haec inquam cum urgerent, fateor me nostris authorem fuisse, ut in bona causa eos iuvarent.</s>
					<s n="27" xml:lang="la" type="auto">Nunc, quo res cunque cadat, iacta est alea.</s>
				</p>
				<p>
					<s n="28" xml:lang="la" type="auto">Times 5 Pag[orum] practicas.</s>
				</p>
				<p>
					<s n="29" xml:lang="la" type="auto">Timeo et ego; sed non ideo bona et iusta est causa deserenda.</s>
				</p>
				<p>
					<s n="30" xml:lang="la" type="auto">Scio episcopum trepidare, scio eum sibi timere.</s>
					<s n="31" xml:lang="la" type="auto">Nihil temere movebit; nam hoc modo suam causam perderet.</s>
				</p>
				<p>
					<s n="32" xml:lang="la" type="auto">Quid, si suam causam apud episcopum Comensem egit, ut se reponeret in gratiam pontificis, quem totum habet alienum?</s>
					<s n="33" xml:lang="la" type="auto">Nam cum noster episcopus sese pro vicario pontificis gereret, hic pontifex ei hoc suum ius noluit confirmare, sed frendens dixit manibus iratorum more in pugnum contractis: "O, si eum presbyterum (sic appellans episcopum) hic haberem!"</s>
					<s n="34" xml:lang="la" type="auto">Fuit quidam hic canonicus Italus, homo astutus, qui Romae aliquando episcopi causam iuvit, egregius veterator et in aula Romana versatus.</s>
					<s n="35" xml:lang="la" type="auto">Is dixerat (sunt iam menses circiter 3) episcopum falsarium esse et diplomata conficere falsa ideoque comprehensus in carcerem coniectus est eo consilio, ut ibi vitam clauderet; sed nudus aufugit incuria custodis et Romam ivit accusaturus episcopum, quem iam ante apud Comensem accusaret etc.</s>
					<s n="36" xml:lang="la" type="auto">Hęc obiter.</s>
				</p>
				<p>
					<s n="37" xml:lang="la" type="auto">Certe, quod Comensem noster Uranię non amplius offenderet, discesserat enim pridie ad comitia, nonnisi per duas aut tres horas ibi commoratus, pransus tandem magnis itineribus episcopum subsequutus est; in reditu abbatem in Einsidlen invisere voluit, qui tamen per id tempus fuit Tiguri.</s>
					<s n="38" xml:lang="la" type="auto">Haec est illius profectio etc.</s>
				</p>
				<p>
					<s n="39" xml:lang="la" type="auto">Quod ad cętera attinet, scio, quid possit avaritia, et in dies magis magisque experior; sed de residuo illo in communitates distribuendo videtur mihi optimum consilium, quod tibi secus.</s>
					<s n="40" xml:lang="la" type="auto">Ignosce mihi, pater, si libere dico, quod sentio.</s>
				</p>
				<p>
					<s n="41" xml:lang="la" type="auto">Quamdiu enim episcopus hisce bonis incubat, nulla spes est inde quid ad pauperes aut ecclesiam posse redire; quamprimum portio quaedam ad communitates rediret (dicimus de residuo, quod episcopus in scorta et suos absumit), tunc haberent ministri occasionem suos cohortandi quisque in sua parrochia, ut bona ecclesię et pauperum in suos usus convertere[n]t.</s>
					<s n="42" xml:lang="de" type="auto">Er sollt nicht meinen, dass das übrige, so nicht in den Bruch geht, der Bischof der Kirchen anlege, dass mans dann auf einem Hüfle werde finden.</s>
					<s n="43" xml:lang="la" type="auto">O nein!</s>
					<s n="44" xml:lang="de" type="auto">Davon kommt nicht ein Haller an das Gotteshaus; ja, er laste dazu die Beuge und als Abgon.</s>
					<s n="45" xml:lang="de" type="auto">Euclio unus rem facit sibi suisque und denket das Gut aus dem Lande, wie es ginge, das er zu bleiben habe; er hat den grössten Teil in der Etsch und zu Venedig im Wechsel.</s>
				</p>
				<p>
					<s n="46" xml:lang="de" type="auto">Jetzt sind etliche Gemeinden im Bergel so arm, dass sie ihre Diener nicht zu bezahlen haben, bis das Jahrgeld aus Frankreich kommt; mit demselben bezahlen sie ihre Pfarrer.</s>
					<s n="47" xml:lang="la" type="auto">Quo me vertam, nescio.</s>
				</p>
				<p>
					<s n="48" xml:lang="de" type="auto">Ich weiss nichts Besseres, so ich hinten und vornen erwäge, dann treu, redlich und unerschrocken sein und dann Gott lassen walten; Ipse faciet.</s>
					<s n="49" xml:lang="de" type="auto">Aber Ihr, Herr Gevatter, dürft nicht fürchten, dass man die Sache zu harten werde angreifen und daraus etwas Unruhe folgen; denn deren glatten Gesellen sind so viel, so ist heimlich mit dem Episkope Hand, die dennoch wollen evangelisch sein, dass, wenn wir schon noch viel eine bessere Sache hätten, nichts wurden mit ausrichten.</s>
					<s n="50" xml:lang="de" type="auto">Gott erbarm's!</s>
					<s n="51" xml:lang="la" type="auto">Haec quidem hactenus.</s>
				</p>
				<p>
					<s n="52" xml:lang="la" type="auto">Rogo autem te, reverende pater, si quid scribo apertius et cum aliqua erga te fiducia, ignoscas; sic enim sentio et sic scribo.</s>
					<s n="53" xml:lang="la" type="auto">Quod ad scriptum attinet vestrum, legi illud magno cum desyderio, sed non minorem ex lectione voluptatem percepi; spero enim magnum ex eo fructum.</s>
					<s n="54" xml:lang="la" type="auto">Cum legerit d. Philippus bona cum fide post 8 dies, si quidem tabellio contigerit, remittam.</s>
				</p>
				<p>
					<s n="55" xml:lang="la" type="auto">Vale, reverende in Christo pater.</s>
				</p>
				<p>
					<s n="56" xml:lang="la" type="auto">Agnoscis manum.</s>
				</p>
				<p>
					<note>[Ohne Adresse.]</note>
				</p>
			</div>
		</body>
	</text>
</TEI>
