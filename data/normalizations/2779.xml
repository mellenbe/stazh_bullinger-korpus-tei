<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2779">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2779</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gregorius noster Mangoldus hodie mihi retulit conflictari te, frater in domino charissime, cum morbo longe periculosissimo.</s>
					<s n="3" xml:lang="la" type="auto">Qua re admodum reddidit solicitum, non quod invideam tibi beatam illam tranquillitatem, sed quod existimem magis e re futurum ecclesiae, si ex morbo revalescens diutius hic domino servias in ministerio ecclesiae san[c]to.</s>
					<s n="4" xml:lang="la" type="auto">Oro itaque patrem domini nostri Iesu Christi, ut quamprimum te nobis restituat facultatesque animi ita instruat, ut pluribus prosis plurimum.</s>
					<s n="5" xml:lang="la" type="auto">Migrarunt hinc intra annos non ita multos excellentia ingenia, nec scio, qualia in ipsorum successerint locum.</s>
					<s n="6" xml:lang="la" type="auto">Superbia et ambitio multos agit transversum; contentionis studium in multis magnas dotes opprimit, sed et studium voluptatis non paucos supplantat.</s>
					<s n="7" xml:lang="la" type="auto">Ideo cernimus ecclesiam dissidiis involvi et quoslibet cita delectum, quod volunt, effutire.</s>
				</p>
				<p>
					<s n="8" xml:lang="la" type="auto">Si moderata nobis essent ingenia et quae spectarent gloriam dei ecclesiarumque aedificationem, minus omnino eset contentionum.</s>
					<s n="9" xml:lang="la" type="auto">Unde non possum non dolere ex animo, quoties video placabilia discedere ingenia, subire in locum irritabilia et nihil magis quam rixas desiderantia.</s>
					<s n="10" xml:lang="la" type="auto">Versamur sane in seculo longe corruptissimo.</s>
					<s n="11" xml:lang="la" type="auto">Utinam sedulo precaremur dominum, ut is rebus succurrat fessis.</s>
				</p>
				<p>
					<s n="12" xml:lang="la" type="auto">Gratissimum feceris, si indicaris revaluisse te per dei omnipotentis virtutem.</s>
					<s n="13" xml:lang="la" type="auto">Is benedicat tibi, restituat te nobis et servet.</s>
					<s n="14" xml:lang="la" type="auto">Nolo tibi prolixa scriptione molestus esse, ut qui alias satis superque sis aeger.</s>
					<s n="15" xml:lang="la" type="auto">Domini es, dominum specta in omnibus; dominus te liberavit, is et salvabit.</s>
					<s n="16" xml:lang="la" type="auto">In hoc vale aeternum una cum tota domo tua.</s>
					<s n="17" xml:lang="la" type="auto">Salvi sint fratres, inprimis d. consul Vulpius.</s>
					<s n="18" xml:lang="la" type="auto">Oro, ne unquam obliviscaris fratris uxoris meae, Rinfeldensis scribae; nam tanta hic est scribae; nam tanta hic est scribarum copia, ut ipsi spes nulla supersit.</s>
				</p>
				<p>
					<s n="19" xml:lang="la" type="auto">Tiguri 3. decembris 1555.</s>
				</p>
				<p>
					<s n="20" xml:lang="la" type="auto">Bullingerus tuus.</s>
				</p>
				<p>
					<s n="21" xml:lang="la" type="auto">Hunc d. Franciscum hominem Graecum Corcyranum et magni nominis apud Polonos, commendo tibi.</s>
					<s n="22" xml:lang="la" type="auto">Cupit te alloqui et familiaris fieri; homo est pius et humanus.</s>
				</p>
				<p>
					<s n="23" xml:lang="la" type="auto">De rebus Polonicis plura et certa referre poterit.</s>
					<s n="24" xml:lang="la" type="auto">Amo illum propter synceritatem; habitavit apud nos aliquot mensibus.</s>
					<s n="25" xml:lang="la" type="auto">Iterum vale.</s>
				</p>
				<p>
					<note type="address">[Adresse:]</note>
					<s n="26" xml:lang="la" type="auto">Ornatissimo viro d. Ambrosio Blaurero, Bienensis ecclesiae pastori fidelissimo, domino meo colendo et fratri charissimo.</s>
					<s n="27" xml:lang="de" type="auto">Biel.</s>
				</p>
			</div>
		</body>
	</text>
</TEI>
