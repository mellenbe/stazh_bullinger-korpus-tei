<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization102">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #102</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Rem omnem ab ovo, ut aiunt, Troiano Fortmüllerus noster orsus, dissidii fontem aperire tibi voluit, quo plane intelligeres, cur tot annis iratum habuerit Aucupem, sic enim vocat Voglerum nostrum.</s>
					<s n="3" xml:lang="la" type="auto">Non legi, quae mihi concredidit tuo nomine petiitque, ut ad te bona fide curarem perferenda.</s>
					<s n="4" xml:lang="la" type="auto">At vero quoniam totum argumentum plus quam tragicum esse ex ipsius ore intellexi, valde consultum mihi videtur, amantissime vir, ut nihil horum resciscat Voglerus ac ne Rordorfius quidem omnia, qui paulo est Voglero coniunctior, quam ut ipsi haec penitius quam a vestibulo intueri liceat.</s>
					<s n="5" xml:lang="la" type="auto">Ego quicquid possum ad sopiendam seu, ut recte dicam, tollendam tot annis grassantem simultatem, bona fide praestabo nec ambigo, quin me sit auditurus Fortmüllerus; tantum curato, ut et Aucuparius te audiat tibique obsecundet pie et christiano animo admonenti.</s>
					<s n="6" xml:lang="la" type="auto">Praeteriit ille, Vogleri spe pacificandi, tuum nomen mihique historiam dedit velut ad Michaelem quendam scriptam, quam ego manu Fortmül(l)eri exaratam ad te mittam.</s>
					<s n="7" xml:lang="la" type="auto">Petit autem, ut vel αὐτόγραφον remittas vel descriptum mittas exemplum.</s>
					<s n="8" xml:lang="la" type="auto">Vale.</s>
					<s n="9" xml:lang="la" type="auto">D. Rordorphio me perquam libenter impertiissem quantuliscunque officiis, sed maiora fuere negotia eius, quam ut locus mihi ullus dari potuerit.</s>
					<s n="10" xml:lang="la" type="auto">Virum arbitror certe optimum et humanissimum, cui sum equidem ad gratificandum promptus paratusque.</s>
					<s n="11" xml:lang="la" type="auto">Sangalii, sexto Kalendas Maias, anno etc. XLVIII.</s>
					<s n="12" xml:lang="la" type="auto">Ioachimus Vadianus.</s>
				</p>
				<p>
					<s n="13" xml:lang="la" type="auto">Domino Henrycho Bullingero, amico spectatissimo suo.</s>
				</p>
				<p>
					<s n="14" xml:lang="de" type="auto">Zürich.</s>
				</p>
				<p>
					<s n="15" xml:lang="la" type="auto">Lege chartam hanc cooperientem Fortmül(l)eri literas.</s>
				</p>
				<p>
					<s n="16" xml:lang="la" type="auto">S. Post obsignatas meas literas de Vogleri nostri et Fortmülleri altercatione in animum incidebat, quod eius rei probrosae etiam utique certior per me fieri cupiisses.</s>
					<s n="17" xml:lang="la" type="auto">Necesse igitur arbitratus sum, ut aliis ad te perscriptis ista adiungerem.</s>
					<s n="18" xml:lang="la" type="auto">Queritur Fortmüllerus, gravi et contumeliosa quidem iniuria provocatum, oblitum se nonnihil modestiae, quid deberet, et econtra satis aerba, sed vera tamen et aperta, ut ipse ait, reposuisse.</s>
					<s n="19" xml:lang="la" type="auto">Appellat testes Antonium, quem et tu nominasti, et alios, qui rixę interfuere.</s>
					<s n="20" xml:lang="la" type="auto">Uter recte sentiat, nescio.</s>
					<s n="21" xml:lang="la" type="auto">Cuperem tamen, utru(m)que eo esse sensu et animo, qui modestiam christianam praeferret.</s>
					<s n="22" xml:lang="la" type="auto">Periracundus est Fortmüllerus, sed candidus tamen et quem prehendere non possis, ulla specie vitae suae offendere aut sinistre cogitantibus ad suspicionem patere.</s>
					<s n="23" xml:lang="la" type="auto">Pari modo et Voglerus, quantum equidem novi, mire est et dextre candidus, nisi celare novit, quae paucis sint perspecta.</s>
					<s n="24" xml:lang="la" type="auto">Summatim autem, ut tibi faciam satis: sancte promisit Fortmullerus, se rem omnem eo candore et fide illa, quae fratris esse christiani debet, ad satietatem usque perscripturum ad te, quo tuum interponas iudicium et, utrius culpa peccatum sit, bona sua gratia cognoscas.</s>
					<s n="25" xml:lang="la" type="auto">De foedere cum Gallo ineundo nescio an Fortmülleri sententiam plene prioribus in literis comprehenderim necne?</s>
					<s n="26" xml:lang="la" type="auto">Putat ipse, perutile fore caussae religionis nostrae, si urbes christianae Helveticae foedus renuerent, nisi rex sancte condiceret, se a persecutione fidei nostrae tantisper interquieturum, donec oecumenico concilio descripto vel convocato de doctrinae veritate cognosceretur; id quod et mihi arridebat.</s>
					<s n="27" xml:lang="la" type="auto">Sed tuum erit, quod aequum duxeris sequi.</s>
					<s n="28" xml:lang="la" type="auto">Vadianus.</s>
				</p>
				<p>
					<s n="29" xml:lang="la" type="auto">Domino Henrycho Bullingero, longe optimo et perspectissimo amico.</s>
					<s n="30" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
