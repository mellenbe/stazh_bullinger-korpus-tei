<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8448">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8448</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi abs tua pietate nunc aliquoties literas, colendissime domine et compater, ad quas certe hactenus nihil respondi; causa fuit, quod neminem habuerim, qui ad vos rediret.</s>
					<s n="3" xml:lang="la" type="auto">Conradus pharmacopoeus reditum suum hucusque distulit; nam receptus est a magistratu nostro ideoque res suas praeparare omnes n/voluit, priusquam illuc rediret.</s>
				</p>
				<p>
					<s n="4" xml:lang="la" type="auto">Clauserus tua adiutus commendatione locum in collegio nostro obtinuit, donec illi aliter prospiciatur et non inutile ei erit, si adhuc se inter alios studiosos exerceat.</s>
					<s n="5" xml:lang="la" type="auto">Is statim ad vos reverti voluit; sed consului illi, ut potius praesenti fortuna utatur et se mox disciplinae communi subiiciat destinatumque sibi locum occupet, reditum vero ad proximos dies festos differat.</s>
					<s n="6" xml:lang="la" type="auto">Hinc factum, ut se hic contineat.</s>
					<s n="7" xml:lang="la" type="auto">Ego interea rursus in consuetum morbum incidi, et quamvis hactenus semper meliora sperarim, tamen, velim nolim, non amplius diffiteri possum me articulari morbo laborare; iam enim non intra pedum tantum limites, ut prius solebat, se continuit, sed in genu etiam alterum et ad dextram usque manum pervasit, in qua adhuc ita residet, ut vix haec obligata manu ad te exarare possim.</s>
					<s n="8" xml:lang="la" type="auto">Ita placet bono domino castigare me, cuius iudicia iusta et aequa sunt, et praeparare ad maius futurae vitae desyderium.</s>
					<s n="9" xml:lang="la" type="auto">Gaudeo te recte valere.</s>
					<s n="10" xml:lang="la" type="auto">Remitto tibi literas Curienses et Gallasii.</s>
					<s n="11" xml:lang="la" type="auto">De Beza, quaeso, quid audis?</s>
					<s n="12" xml:lang="la" type="auto">Facis mentionem periculi, sed non explicas illud; anxii sunt omnes Genevę propter illum, quod non redit.</s>
					<s n="13" xml:lang="la" type="auto">Uxor eius absente eo correpta quoque fuerat peste, sed convaluit iterum.</s>
					<s n="14" xml:lang="la" type="auto">Alias inde nunc nihil habemus, nisi quod paucae luis supersint reliquię.</s>
					<s n="15" xml:lang="la" type="auto">Ganthnero alium esse surrogatum gaudeo, modo confinietur ille; vix enim iste in urbe relictus cessabit illis turbas dare.</s>
					<s n="16" xml:lang="la" type="auto">Scis, quid hic futurum fuisset, si Sulcero vel privato hic manere licuisset.</s>
					<s n="17" xml:lang="la" type="auto">Vix vel sic possumus cavere satis, quę ille suggerit.</s>
					<s n="18" xml:lang="la" type="auto">Audio etiam Bovillum iuniorem obiisse Scaphusiae, quod metuo ne etiam in damnum illi ecclesiae cedat.</s>
				</p>
				<p>
					<s n="19" xml:lang="la" type="auto">De Gallia silent omnia; ne verbum quidem habeo, nisi quod nostri pecuniam suppeditant legati Solodorensi, qua sanguisugae nostri saturentur.</s>
					<s n="20" xml:lang="de" type="auto">Man licht dem König 500000 Kronen; das vergeht man alles gegen Solothurn an eitelen Solothurner und Ländern<note target="fn1" type="footnote"/> dicken; es gibt ein gross Gespeer; verdichtet die Leute übel, hätten lieber Gold.</s>
					<s n="21" xml:lang="la" type="auto">Expostularunt, ut audio, cum legato graviter propter factam pacem; sed ille prudenter eis respondit, si habend doch auch ein landßfriden gmacht etc.</s>
					<s n="22" xml:lang="la" type="auto">Pro propositionibus Wittenbergensibus ago tibi gratias.</s>
					<s n="23" xml:lang="la" type="auto">D. Lavaterus, gener tuus, plures multo, quam debebat, misit pecunias; respondebo ill proxime et faciam, quod iustum erit.</s>
					<s n="24" xml:lang="la" type="auto">Propter iniquam valetudinem iam plura non possum.</s>
					<s n="25" xml:lang="la" type="auto">Salutant te amici et fratres omnes, praesertim Aretius, cui velim te frequenter scribere; dignus est enim amore et non male sentit, saltem ut intelligat quoque se aliquid apud vos valere.</s>
					<s n="26" xml:lang="la" type="auto">Idem peto a d. Simlero et d. Lavatero et d. Wolphio, quorum literas illi video esse gratas; a d. Gwalthero hoc non petere audeo, cum aliis sit occupatus.</s>
				</p>
				<p>
					<s n="27" xml:lang="de" type="auto">Bernò 16. Decembris 1570.</s>
				</p>
				<p>
					<s n="28" xml:lang="la" type="auto">Ioh[annes] Hall[erus] tuus.</s>
				</p>
				<p>
					<s n="29" xml:lang="la" type="auto">Clarissimo viro d. Heinrycho Bullingero, Tigurinae ecclesiae antistiti primario, domino meo et compatri summa semper observantia colendo.</s>
				</p>
			</div>
		</body>
	</text>
</TEI>
