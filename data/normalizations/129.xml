<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization129">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #129</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quum nactus essem certum hominem, colendissime d. Bullingere, qui ad fratrem meum Christianum proviciscebatur, non potui praetermittere, quin ad te quoque amicum meum optimum et patronum multis nominibus in oculis ferendum, literarum aliquid vel officii gratia darem.</s>
					<s n="3" xml:lang="la" type="auto">Est enim clientis, ut, si aliis muneribus patronum suum afficere non possit, salutando tamen se officiosum exhibeat.</s>
					<s n="4" xml:lang="la" type="auto">Placuit autem de imperatoris astutiis quedam tecum confabulari; capita enim aliquot apud nos circumferuntur, quae mihi quidem videntur magis ad deformandam quam reformandam ecclesiam pertinere, quibus tamen ille videri simulet velle se laboranti ecclesiae ac dissidenti succurrere.</s>
					<s n="5" xml:lang="la" type="auto">Sed amabo te, quis tam crassa pituita impeditus est, ut foetorem istum, qui hic latet odoratu non percipiat?</s>
					<s n="6" xml:lang="la" type="auto">Excepto enim unico iustificationis articulo, qui non est Hispanico aliquo dolo ac veneno infectus?</s>
					<s n="7" xml:lang="la" type="auto">Sacramentum coenae domini (ut unius saltem mentionem faciamus) sub utraque specie exhiberi vult et bene quidem; sed interim tamen missam, monstrum illud horrendum, deforme, ingens, detestandum et omnibus devovendum Diris, in ecclesia retinendum esse sancit additque huic fraudi tanquam involucrum et tegumentum quippiam, quo involvatur nubaturque, ut altius lateat, ne celebretur deinceps vel pro viventibus vel defunctis.</s>
					<s n="8" xml:lang="la" type="auto">O versutiloquam malitiam, o Hispanicam calliditatem.</s>
					<s n="9" xml:lang="la" type="auto">Sed non in nimiam admirationem traducamur; est enim hoc genus hominum, ut scimus, quasi ab ipsis crepundiis in venationibus et aucupiis strenue versutum et exercitum.</s>
				</p>
				<p>
					<s n="10" xml:lang="la" type="auto">Itaque callidissime novit huiusmodi illecebrarum et lenociniorum escas parare.</s>
					<s n="11" xml:lang="la" type="auto">Ego certe hoc mihi persuadeo, quod omnia ista capita nihil aliud contineant quam meras imposturas; nam est etiam appensum et insertum Interim, quod quovis Delphico responso mihi magis ambiguum esse videtur et posse illorum instar in quamcumque velis partem exaudiri.</s>
				</p>
				<p>
					<s n="12" xml:lang="la" type="auto">Proinde patrem misericordiarum precari, venerari atque implorare debebimus, ut sponsam filii sui domini nostri Iesu Christi, quam pulcherrimam, florentissimam potentissimamque esse par est, a perditissimorum hominum nefariis sceleribus ac fraudibus defendat.</s>
					<s n="13" xml:lang="la" type="auto">Haec, optime Bullingere, testificandi officii mei causa ad te dedi breviter, multo plura adhuc habens in hanc sententiam, si aut eorum lectionem tuae aut scriptionem meae admitterent occupationes.</s>
					<s n="14" xml:lang="la" type="auto">Tuum erit ista boni aequique facere et Hospinianum tuum (ut facis) sempertibi commendatum habere.</s>
				</p>
				<p>
					<s n="15" xml:lang="la" type="auto">Vale feliciter in domino.</s>
				</p>
				<p>
					<s n="16" xml:lang="la" type="auto">Datae Basileae postridie Pentecostes anno sedempti orbis 1548.</s>
				</p>
				<p>
					<s n="17" xml:lang="la" type="auto">Tuus ex animo totus Johannes Hospinianus.</s>
				</p>
				<p>
					<note type="address">[Adresse:]</note>
					<s n="18" xml:lang="la" type="auto">Divinarum pariter atque humanarum literarum scientissimo viro domino M. Henricho Bullingero, celeberrimae Tigurinae urbis episcopum primarium agenti, domino et patrono suo multis nominibus observandissimo.</s>
				</p>
				<p>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
