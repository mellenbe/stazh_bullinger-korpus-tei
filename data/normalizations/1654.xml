<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1654">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1654</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Redii rursus domum, vir clarissime, semper colende frater; aliquandiu enim lavi Urdorffii reparande incolumitatis gratia.</s>
					<s n="3" xml:lang="la" type="auto">Expecto iam, quid profecerim, et num dominus benedicere velit; sunt enim, quae incolumitatem meam affligunt.</s>
					<s n="4" xml:lang="la" type="auto">Ea de causa parum aut raro aliquandiu ad te scripsi.</s>
					<s n="5" xml:lang="la" type="auto">Superioribus diebus in locum d. Otthonis successit d. Wolphgangus Hallerus optime tibi notus, vir iuvenis et maturus, pius et doctus.</s>
					<s n="6" xml:lang="la" type="auto">Revaluit d. Gessnerus, quem omnes moriturum omnino putaveramus; sed ea difficultate liberavit nos dominus.</s>
					<s n="7" xml:lang="la" type="auto">Alioque[-i?] recte nunc omnes valemus.</s>
				</p>
				<p>
					<s n="8" xml:lang="la" type="auto">Qui has tibi offert literas, Heinrychus Effrem Coloniensis, diliegntissime commendatione ut probus et ingenuus, pius et doctus mihi commendatus est a d. Calvino; sed quia conditionem aliquam profitendi quaerit nec hic quicquam sperare potuit, quod multi sint apud nos professores, ad vos utpote celebriorem scholam concedere statuit.</s>
					<s n="9" xml:lang="la" type="auto">Oro autem tuam humanitatem, ut ipsum bonis et doctis commendes, si forte recipiatur et opera sua, diligentia et studio prosit studiosis.</s>
					<s n="10" xml:lang="la" type="auto">Venit Genevam ex Gallia; Lutetiae enim aliquandiu operam dedit literis.</s>
				</p>
				<p>
					<s n="11" xml:lang="la" type="auto">De Caesare nihil auditur.</s>
					<s n="12" xml:lang="la" type="auto">Metuo illum brevi revicturum cum detrimento multorum.</s>
					<s n="13" xml:lang="la" type="auto">Bellum geritur et in bello de pace tractatur non in alium finem, quam ut principum Germanorum vires infringantur, sumptus augeantur et Caesar interea parare se possit; tum demum erit solidum bellum, iam non est nisi dimidiatum bellum, grad wie unsers kriegen zuͦ Capell, da man kriegen wolt, und denocht den finden nut thun; gällt aber, do es inen rächt kamm, sy thatend uns.</s>
					<s n="14" xml:lang="la" type="auto">Dominus meliora concedat et liberet a malo Germaniam.</s>
					<s n="15" xml:lang="la" type="auto">Valde solicitus sum.</s>
				</p>
				<p>
					<s n="16" xml:lang="la" type="auto">Oremus dominum pro benedictione sancta et pacifica.</s>
					<s n="17" xml:lang="la" type="auto">Vale aeternum, domine et frater colendissime.</s>
				</p>
				<p>
					<s n="18" xml:lang="la" type="auto">Tiguri 12. iunii anno 1552.</s>
					<s n="19" xml:lang="la" type="auto">Saluta fratres.</s>
					<s n="20" xml:lang="la" type="auto">Bullingerus tuus.</s>
				</p>
				<p>
					<s n="21" xml:lang="la" type="auto">Clarissimo viro d. Osvaldo Myconio, Basiliensi ecclesiae fido pastori, domino et fratri suo colendo et longe charissimo.</s>
					<s n="22" xml:lang="de" type="auto">Basel.</s>
				</p>
			</div>
		</body>
	</text>
</TEI>
