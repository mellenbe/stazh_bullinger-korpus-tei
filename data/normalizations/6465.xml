<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6465">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6465</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi tuas, chare frater, literas, ex quibus intellexi primum quidem te maximopere scire desiderare, quid scripserit d. Erastus.</s>
				</p>
				<p>
					<s n="3" xml:lang="la" type="auto">Ergo literas eius hic mitto, sed ut remittas.</s>
				</p>
				<p>
					<s n="4" xml:lang="la" type="auto">Nihil huius intellexi, licet tuas ei inscriptas diligenter curaverim ei tradi ac traditas sciam, neque a Froschouero audivi quicquam, nec mirum, cum Erastus non fuerit Franckfordiae.</s>
				</p>
				<p>
					<s n="5" xml:lang="la" type="auto">Praestaret forte duo colligata mittere exemplaria, alterum pro principe, alterum pro Erasto.</s>
					<s n="6" xml:lang="la" type="auto">Quodsi alia et priora quidem illa tua exempla ipsi sunt antea reddita, donabit his duobus posterioribus tuis alios viros bonos etc.</s>
					<s n="7" xml:lang="la" type="auto">Deinde describis mihi mortem reverendi episcopi, cuius vices doleo, idque ex animo, non tam, quod metuam pessimum ei successurum, quam quod eo fructu spoliati sumus, qui ex hoc sperabatur; aber wir sind filicht bessers nitt wärt.</s>
				</p>
				<p>
					<s n="8" xml:lang="la" type="auto">Noli autem cogitare rem eo deducendam, ut nullus amplius sit episcopus.</s>
					<s n="9" xml:lang="la" type="auto">Ego quidem optarem nullum; sed multae sunt rationes, cur putem id impossibile.</s>
				</p>
				<p>
					<s n="10" xml:lang="la" type="auto">Laborandum interim puto pro eo, quod bonum est, et eventus domino committendus.</s>
					<s n="11" xml:lang="la" type="auto">- Bregalienses<note type="misc">von Fabr. übergeschr./korrig.: "rätigavisenses".</note> excitati exemplo Engadinorum faciunt, quod faciunt; nam a domino est, ut pensionarii sentiant iudicium dei et cogitent, quid agant, ne aliquando graviora experiantur.</s>
					<s n="12" xml:lang="la" type="auto">- Quae de foedere pontificio scripsisti, communicavi cum utroque consule.</s>
				</p>
				<p>
					<s n="13" xml:lang="la" type="auto">Vehementissime displicuit eis; specta[n]t enim illa ad Helvetiae interitum, nec dubito, quin ea de re diligenter sint cogitaturi et consultaturi.</s>
					<s n="14" xml:lang="la" type="auto">Dominus infringat consilia truculenta et convertat in capita authorum.</s>
				</p>
				<p>
					<s n="15" xml:lang="la" type="auto">Commode se hodie offert, qui Bernam abit et redit.</s>
					<s n="16" xml:lang="la" type="auto">Praestaret d. legatum suggerere passim amicis suis, quae existimat consilio huic pernitioso opponenda etc.</s>
				</p>
				<p>
					<s n="17" xml:lang="de" type="auto">Es ist übel zu besorgen, das Geldnehmen werde uns dahin bringen, dahin wir hören, dieweil so langwierige Warnung und das vielfältige Predigen in Wien freventlich geschlagen wird.</s>
				</p>
				<p>
					<s n="18" xml:lang="de" type="auto">Gott erbarme sich unser.</s>
				</p>
				<p>
					<s n="19" xml:lang="la" type="auto">Angu[i]sola comes hic fuit per aliquot dies.</s>
				</p>
				<p>
					<s n="20" xml:lang="la" type="auto">Cum huc venisset, dixit se mansurum hic in tam amoeno loco longo tempore.</s>
				</p>
				<p>
					<s n="21" xml:lang="la" type="auto">Quid autem senserit aut qualia responsa acceperit, nescio.</s>
					<s n="22" xml:lang="la" type="auto">Hoc scio: illum protinus mutato consilio reces isse, nec venit in senatum neque quicquam scripto proposuit; cum enim consules ad eius postulatum publica comitia conscribere nollent, hat er gesähen, das er wenig schaffen etc.</s>
					<s n="23" xml:lang="la" type="auto">Saluta amplissimum virum d. legatum, d. consules et amicos nostros.</s>
				</p>
				<p>
					<s n="24" xml:lang="la" type="auto">Tiguri 11. maii 1565.</s>
				</p>
				<p>
					<s n="25" xml:lang="la" type="auto">Bullingerus tuus.</s>
				</p>
				<p>
					<s n="26" xml:lang="la" type="auto">Praestantissimo viro d. Ioanni Fabritio, Curiensis ecclesiae fideli ministro, domino et fratri meo colendo et dilectissimo.</s>
					<s n="27" xml:lang="la" type="auto">Chur.</s>
				</p>
			</div>
		</body>
	</text>
</TEI>
