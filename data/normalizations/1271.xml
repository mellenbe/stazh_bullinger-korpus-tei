<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1271">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1271</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Seculum nostrum vanos rumores perpetuo spargit, neque mirum, quum tot mendaces et hypocritas passim habeat, qui perpetuo aliquid excogitare solent, quo aliis imponant, aut rumorum sint esse volunt autores, ut maiore in pretio habeantur.</s>
					<s n="3" xml:lang="la" type="auto">Heri accepi literas ab Argentina, in quibus hęc inerant: Augustani publico edicto, quod eques buccina insonans promulgavit in omnibus civitatibus, qui ne dicat vel scribat Caesarem esse mortuum.</s>
					<s n="4" xml:lang="la" type="auto">Quid putas edictum velle?</s>
					<s n="5" xml:lang="la" type="auto">Episcopi electores Confluentię sunt, ad quos properat Herbipolensis episcopus; tractabunt absque dubio de concilio futuro aut de communi pace Germaniae.</s>
					<s n="6" xml:lang="la" type="auto">Caesar dissidet cum Ferdinando, hocque certissimum est, ob Caesaream dignitatem.</s>
					<s n="7" xml:lang="la" type="auto">Comitia Wiennę instituta nondum sunt absoluta.</s>
					<s n="8" xml:lang="la" type="auto">Papa concilium prorogavit usque ad Michaelis diem, et consensit Caesar; nam dixit se in propria persona Magdeburgenses puniturum gravissimis poenis, quo extet exemplum apud posteros, nec addit "si dominus voluerit."</s>
					<s n="9" xml:lang="la" type="auto">De Mirandola oppido nihilne audis?</s>
					<s n="10" xml:lang="la" type="auto">Spargunt apud nos fere fuisse prodita ab monachis, qui conventum illic instituerunt provincialem; sed certiora a Coelio hac de re hauriam.</s>
				</p>
				<p>
					<s n="11" xml:lang="la" type="auto">De Turca nihil nos amplius audimus, et quidam e Wienna Austrię scripsit ad civem Basiliensem omnia esse tuta apud eos nec timeri Turcam saevitiem hac aestate.</s>
					<s n="12" xml:lang="la" type="auto">Quid igitur spargit has nugas?</s>
					<s n="13" xml:lang="la" type="auto">Fortassis Caesar more solito bellum instituere conatur et ea specie colligere militem, ut sic ex improviso suos hostes obruat vincatque, aut pecunias emungere volunt ab simplici populo, quo commodius possit Magdeburgenses expugnare aut nobis bellum inferre.</s>
				</p>
				<p>
					<s n="14" xml:lang="la" type="auto">Maxima annona carnis apud nos est; sed senatus noster constitutionem concepit, quam carnificibus proponet; si impressa fuerit, et tibi mittam.</s>
					<s n="15" xml:lang="la" type="auto">Pestilentialis lues nondum cessare vult.</s>
					<s n="16" xml:lang="la" type="auto">Myconius optime valet, quamvis senio gravetur.</s>
				</p>
				<p>
					<s n="17" xml:lang="la" type="auto">Hęc paucis, brevi plura.</s>
					<s n="18" xml:lang="la" type="auto">Basileę 5. maii 1551.</s>
					<s n="19" xml:lang="la" type="auto">D. Theodorum nomine meo salutabis, cui brevi prolixas literas mittam.</s>
				</p>
				<p>
					<s n="20" xml:lang="la" type="auto">T[uus] Gastius ex animo.</s>
				</p>
				<p>
					<s n="21" xml:lang="de" type="auto">Dem eherwürdigen und hochgelehrten Herren Meister Heinrich Bullinger, Lütpriester zu Zürich, meinem günstigen, lieben Herren zu Handen.</s>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
