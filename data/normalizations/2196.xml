<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2196">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2196</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tuas proxime, honorande domine compater, una cum exemplari tuae De gratia dei iustificante lucubrationis, pro quo ingentes tibi habeo gratias non meo tantum nomine privatim, sed et publico ecclesiae nomine, quae tibi multum gratiae debet pro tuis tam piis laboribus, quibus non solum pręsenti, sed et futuro saeculo puram subministrare contra omnes hęreses veritatem non cessas.</s>
					<s n="3" xml:lang="la" type="auto">Dominus te nobis quam diutissime servet integrum et incolumem, ut tua multi pietate frui possint.</s>
					<s n="4" xml:lang="la" type="auto">Caeterum, quod Clauserum attinet et antiquatam de militibus puniendis constitutionem supra modum exulceror.</s>
					<s n="5" xml:lang="la" type="auto">Excepit me hic annus duabus istis gravissimis conflictationibus, quarum tamen altera satis bene cessit; utinam altera quoque tam foelicem sortiretur exitum.</s>
					<s n="6" xml:lang="la" type="auto">Video enim, quid moliantur impii, quorum impetum nisi frangat dominus, actum erit de omni pietate et iustitita.</s>
					<s n="7" xml:lang="la" type="auto">Prolabemur turpiter ad omnes sordes veteres et ad vomitum nostrum revertemur<note target="fn1" type="footnote"/>.</s>
					<s n="8" xml:lang="la" type="auto">Dominus misereatur nostri et det nobis spiritum fortem ac prudentem eiusmodi malis obviam eundi et subsecutura pericula declinandi.</s>
					<s n="9" xml:lang="la" type="auto">Senatum hisce diebus, antequam eligatur novus magistratus, accedemus communiter et, quantum in nobis est, hortabimur, ne dei suique obliti agant, quod ipsis coram deo et hominibus dedecorosum sit futurum.</s>
					<s n="10" xml:lang="la" type="auto">Dominus det successum.</s>
					<s n="11" xml:lang="la" type="auto">Rerum novarum certi nihil habeo.</s>
					<s n="12" xml:lang="la" type="auto">Fertur de strage quadam facta in Anglia, in qua Caesareani succubuerint et occubuerint magna ex parte.</s>
					<s n="13" xml:lang="la" type="auto">Quam hoc sit verum, nescio; tu sine dubio habebis certa.</s>
					<s n="14" xml:lang="la" type="auto">Ferunt etiam de castro Twiel, quod fere duci Wirtembergensi dolo quorundam equitum fuisset ereptum; incertum tamen esse, qui fuerint hi.</s>
					<s n="15" xml:lang="la" type="auto">Hoc ex te certo cognoscere cupimus.</s>
					<s n="16" xml:lang="la" type="auto">Alia quod scribam non habeo.</s>
					<s n="17" xml:lang="la" type="auto">Exemplaria historiae Servetianę vel potius apologię contra illum nescio an per hunc nuncium mittere possim; si non possim, feret tamen ea secum Witenbachii nepos, qui sequente veniet septimana.</s>
					<s n="18" xml:lang="la" type="auto">Bene vale cum tuis omnibus, quos meo meorumque nomine diligenter salutabis una cum fratribus et symmystis omnibus, dominis meis colendissimis.</s>
					<s n="19" xml:lang="la" type="auto">Bernae 23. februarii 1554.</s>
				</p>
				<p>
					<s n="20" xml:lang="la" type="auto">Ioannes Hallerus tuus.</s>
				</p>
				<p>
					<s n="21" xml:lang="la" type="auto">Clarissimo viro d. Heinrycho Bullingero, pastori ecclesiae Tigurinae fidelissimo, domino ac compatri suo charissimo.</s>
				</p>
				<p>
					<s n="22" xml:lang="de" type="auto">Zürich m. Heinrich Bullingernin.</s>
				</p>
			</div>
		</body>
	</text>
</TEI>
