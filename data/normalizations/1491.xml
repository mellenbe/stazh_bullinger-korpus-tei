<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1491">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1491</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino per Iesum Christum.</s>
					<s n="2" xml:lang="la" type="auto">Scripsisti ad nos de quodam fratre exule Augustano.</s>
					<s n="3" xml:lang="la" type="auto">Huius rem fideliter agimus apud ecclesiam quandam, unde helluo quidam eiiciendus est.</s>
					<s n="4" xml:lang="la" type="auto">Cum hoc factum fuerit, significabimus.</s>
					<s n="5" xml:lang="la" type="auto">Episcopus noster 8. novembris per Tridentum e Roma ad Curiam venit manens illic tantum triduum, post iterum se Tridentum conferens, quod se facturum sanctissime spoponderat, ad sessionem scilicet, quae in die divae Katherinae habita est.</s>
					<s n="6" xml:lang="la" type="auto">Duabus ex causis illuc properavit: una quod primatibus concilii hoc promiserat; altera ut regalia, que nondum adeptus est, opera et auxilio cardinalis Tridentini a Caesare impetret.</s>
					<s n="7" xml:lang="la" type="auto">Que ad Haimium, consulem nostrum, dedisti, legi; que ad Traversium spectabant, illico transmissa sunt per specialem nuntium.</s>
				</p>
				<p>
					<s n="8" xml:lang="la" type="auto">Quae te sollicitant, curata sunt et cauta; admonitus est episcopus, ut ne verbum promittat se facturum, sed memor sit se potestatem nullam habere, sed sibi malum in caput suum adsciscere, si quicquam tale fecerit.</s>
					<s n="9" xml:lang="la" type="auto">Proceres nostrae regionis male contenti sunt, quod ipsis non requisitis illuc se contulerit.</s>
					<s n="10" xml:lang="la" type="auto">Misso tabellario admonent, ne pro se quicquam agat in concilio, et si presumeret aliquid facere, pro nihilo haberetur.</s>
					<s n="11" xml:lang="de" type="auto">Er ist her, und die Buren sind Meister.</s>
				</p>
				<p>
					<s n="12" xml:lang="la" type="auto">Non ampla est illius potestas, sed angusta contractaque.</s>
					<s n="13" xml:lang="la" type="auto">Que Vergerius ad nos misit, reddo.</s>
					<s n="14" xml:lang="la" type="auto">Anxie laborat, ut ex concilio multa habeat; sed mihi videtur, frustra expensas facere.</s>
					<s n="15" xml:lang="la" type="auto">In concilio sic se habent res: episcopi et cardinales Itali et Hispani tanto fastu Germanos episcopos despiciunt, ut hii illos magno odio fastidiant et regnum hoc Satanicum pessime sibi cohaereat etc.</s>
					<s n="16" xml:lang="la" type="auto">Imperator Oenipontis<note target="fn1" type="footnote"/> graviter decumbit, ut fertur apud nos.</s>
					<s n="17" xml:lang="la" type="auto">Tu si quid habes, communices nobis.</s>
				</p>
				<p>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Ex Rhetiae Curia, prima decembris 1551.</s>
					<s n="20" xml:lang="la" type="auto">Salutant te Haimius, Tscharnerus et Gallitius.</s>
				</p>
				<p>
					<s n="21" xml:lang="la" type="auto">Tuus Ioannes Comander.</s>
				</p>
				<p>
					<s n="22" xml:lang="la" type="auto">Pietate et doctrina insigni viro magistro Heinricho Bullingero, Tigurinae ecclesiae antistiti vigilantissimo, domino suo et fratri colendissimo.</s>
				</p>
				<p>
					<s n="23" xml:lang="de" type="auto">Dem Herrn Bullinger.</s>
				</p>
			</div>
		</body>
	</text>
</TEI>
