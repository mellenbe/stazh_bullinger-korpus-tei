<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6558">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6558</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Summas tibi debeo gratias denuo, domine et compater colendissime, tum pro his, quae nuper ad me scripsisti, tum pro singularibus istis beneficiis, quibus nuper filiam meam Delspergeram affecisti.</s>
				</p>
				<p>
					<s n="3" xml:lang="la" type="auto">Non potuit illa mihi satis commendare et laudare, qua humanitate tu et generi tui, d. Simlerus et d. Zvinglius, eam exceperitis, ita ut etiam domi tuae cum honestissimis filiabus tuis pernoctaverit.</s>
					<s n="4" xml:lang="la" type="auto">Dominus rependat tibi et istis omnibus cuncta haec!</s>
					<s n="5" xml:lang="la" type="auto">Ego certe impar sum, qui referre unquam possim.</s>
				</p>
				<p>
					<s n="6" xml:lang="la" type="auto">Caeterum quod ad nos, laboramus adhuc sub manu domini, qui subinde aliquos ex coetu nostro evocat.</s>
					<s n="7" xml:lang="la" type="auto">Decessit his diebus nobilissimus et honestissimus vir d. Wilhelmus a Diesbach, qui paulo ante ex praetura Muretensi redierat.</s>
					<s n="8" xml:lang="la" type="auto">Decedunt et alii, non tamen ingenti numero.</s>
				</p>
				<p>
					<s n="9" xml:lang="la" type="auto">Familiae meae et socer dominus adhuc pepercit; ipsi sit laus in aeternum!</s>
					<s n="10" xml:lang="la" type="auto">Is deinceps quoque nos custodiat ab omni malo!</s>
					<s n="11" xml:lang="la" type="auto">Quod Gallica et Sabaudica attinet, pendent ea ut prius.</s>
				</p>
				<p>
					<s n="12" xml:lang="de" type="auto">Mit Genf ist es auch am alten John.</s>
				</p>
				<p>
					<s n="13" xml:lang="la" type="auto">Male metuo, ne aliquando tertius aliquis nos conciliet.</s>
				</p>
				<p>
					<s n="14" xml:lang="la" type="auto">Quod Rheticum negotium concernit, rogant omnes, ut, quę deinceps ibi fiunt, nobis quoque communices; verentur enim omnes, ne res haec tragicum tandem sortiatur exitum.</s>
					<s n="15" xml:lang="la" type="auto">Valesiani longe prudentius in electione sui episcopi egerunt.</s>
				</p>
				<p>
					<s n="16" xml:lang="la" type="auto">Nova alias nulla habemus, nisi quarum tu quoque fecisti mentionem.</s>
					<s n="17" xml:lang="la" type="auto">Scis d. Farellum obiisse.</s>
				</p>
				<p>
					<s n="18" xml:lang="la" type="auto">Vireto interdictum, ut Lugduni concionetur; quia tamen hoc suggestione malorum effectum videtur, legati missi sunt, qui expiscentur an hoc a rege mandatum fuerit.</s>
					<s n="19" xml:lang="la" type="auto">Missus etiam est a senatu quidam nobis Erlacensis, qui, ut illic manere possit, senatus nostri nomine agat; is nondum est reversus.</s>
					<s n="20" xml:lang="la" type="auto">Audimus illi iterum concessum esse concionari; non velle tamen eum, donec ex aula redeant, qui regis authoritatem adferant.</s>
				</p>
				<p>
					<s n="21" xml:lang="la" type="auto">Galeatium Capellam Latine habeo, Germanicum, ut a Rümlango nostro versus et hic excusus est, apud bibliopolas nostros invenire nondum potui; si invenero posthac aut si Latinum voles, mittam.</s>
					<s n="22" xml:lang="la" type="auto">Zehenderus scribit tandem; amisit is ancillam his diebus ex peste.</s>
				</p>
				<p>
					<s n="23" xml:lang="la" type="auto">D. Lavatero meo nomine, quaeso, agito gratias pro suo Iehosua ad me misso; laudo illius diligentiam; percurrere tamen singula nondum licuit.</s>
					<s n="24" xml:lang="la" type="auto">Fratribus illius praestabo, quicquid potero; Bernhardus iterum per aliquot dies decubuit priore morbo, sed nunc melius habet.</s>
					<s n="25" xml:lang="la" type="auto">Quod ad magistrum, etiam ibi melius eum habere audio quam antea.</s>
				</p>
				<p>
					<s n="26" xml:lang="la" type="auto">Dic etiam, rogo, d. Gvalthero me literas illius ad d. a Prato Romano, consulem Friburgensem, curasse; ad quem si quid denuo scribere velit, ad me mittat; nam mater huius, d. Wunderlichii<note type="margin">a.R.: Vunderl.</note> relicta vidua, honestissima matrona, nobiscum fere quotidie est et in religione, licet mortuo marito et filiis eam retrahere cupientibus, constantissime pergit.</s>
					<s n="27" xml:lang="la" type="auto">Dominus ipsam in finem usque confirmet et conservet.</s>
				</p>
				<p>
					<s n="28" xml:lang="de" type="auto">Amen.</s>
				</p>
				<p>
					<s n="29" xml:lang="la" type="auto">Salutant te d. Steigerus, Diesbachius, Mülinensis, socer, amici denique et fratres, mater item et uxor.</s>
					<s n="30" xml:lang="la" type="auto">Salutem dic tuis omnibus.</s>
				</p>
				<p>
					<s n="31" xml:lang="la" type="auto">Dominus vos servet a malo!</s>
				</p>
				<p>
					<s n="32" xml:lang="la" type="auto">Bernae 17a octobris 1565.</s>
				</p>
				<p>
					<s n="33" xml:lang="la" type="auto">Tuus perpetuo Ioh[annes] Hallerus.</s>
				</p>
				<p>
					<s n="34" xml:lang="la" type="auto">Clarissimo viro d. Heinrycho Bullingero, pastori ecclesiae Tigurinae fidelissimo, patri et compatri suo summa semper observantia colendo.</s>
				</p>
			</div>
		</body>
	</text>
</TEI>
