<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3244">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3244</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil me apud magistratum nostrum efficere potuisse intellexisti ex Beza, ad quem hisce diebus scripsi.</s>
					<s n="3" xml:lang="la" type="auto">Interea intelligo principes germanos ante annum ita convenisse cum rege Ferdinando ut nos pro exclusis agnoscant et non foveant.</s>
				</p>
				<p>
					<s n="4" xml:lang="la" type="auto">Frustra ergo ageretur, cum illis nisi quis simpliciter reciperet Augustanam confessionem.</s>
					<s n="5" xml:lang="la" type="auto">Id quod ante annos aliquot varie et multum a Bucero tentatum a nostris nunquam impetrari potuit.</s>
					<s n="6" xml:lang="la" type="auto">Exhibebit hic edictum principum Stettinensium ex quo intelliges non omnino vana esse quae modo commemoravi et ab amicis fidis perscribuntur ad me.</s>
					<s n="7" xml:lang="la" type="auto">Pontificii arte veteratoria et diabolica illos sibi coniungunt, ut eos a nobis avellant.</s>
				</p>
				<p>
					<s n="8" xml:lang="la" type="auto">Sed satis nobis fuerit coniunctos nos esse cum Christo et nos consentire, quibus Dominus dedit unum et idem sentire.</s>
				</p>
				<p>
					<s n="9" xml:lang="la" type="auto">Cavendum ne et nos divellamur.</s>
					<s n="10" xml:lang="la" type="auto">Variae enim et graves sunt tentationes Sathanae.</s>
				</p>
				<p>
					<s n="11" xml:lang="la" type="auto">Commendo tibi hunc virum bonum Ioannem Limum Scotum.</s>
					<s n="12" xml:lang="la" type="auto">Multa tibi referre poterit de Philippo nostro, qui, si fortior esset et libere quod sentit proferret, apud multos rectius haberet res.</s>
					<s n="13" xml:lang="la" type="auto">Quamquam satis certum sit adversarios nostros nihil commovendos.</s>
					<s n="14" xml:lang="la" type="auto">Insano enim furore feruntur.</s>
					<s n="15" xml:lang="la" type="auto">Vale, domine colendissime et frater charissime.</s>
					<s n="16" xml:lang="la" type="auto">Salutabis symmystas omnes.</s>
				</p>
				<p>
					<s n="17" xml:lang="la" type="auto">Salutabis D. Budaeum, D. Ionvilleum, D. Badium, D. Laur.</s>
					<s n="18" xml:lang="la" type="auto">Normandium et alios nobis notos.</s>
					<s n="19" xml:lang="la" type="auto">Ex Italia audimus inter pontificem et reges serio tractari de pace etc.</s>
				</p>
				<p>
					<s n="20" xml:lang="la" type="auto">Tiguri 19. Iulii Anno 1557.</s>
				</p>
				<p>
					<s n="21" xml:lang="la" type="auto">Bullingerus Tuus.</s>
				</p>
				<p>
					<note type="address">[Adresse:]</note>
					<s n="22" xml:lang="la" type="auto">Clarissimo viro D. Ioanni Calvino Genevensis ecclesiae fido pastori, Domino colendo et fratri charissimo suo.</s>
					<s n="23" xml:lang="de" type="auto">Genf.</s>
				</p>
			</div>
		</body>
	</text>
</TEI>
