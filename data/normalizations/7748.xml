<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7748">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7748</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Moneor a d. Francisco Bonetto adesse quosdam, qui per Tigurum Genevam contendere cupiant, quibus etiam, si velim, literas ad te rectissime dare possim.</s>
					<s n="3" xml:lang="la" type="auto">Mitto igitur, quae nudiustertius a d. Lentulo nostro accepi Clavenna, qui humanissime reverentiam tuam salutat.</s>
					<s n="4" xml:lang="la" type="auto">His subiungo legatum nostrum regium (ut ipse de se spargit) magno in dolore esse, quod in aula regia Luteranismi sit accusatus; at quietus esse facillime posset, cum nonnisi vescendi quaelibet libertate evangelium profiteatur.</s>
					<s n="5" xml:lang="la" type="auto">Fucum talem non frustra facit, cum eodem sub praetextu foedus Gallicum non ita pridem sit renovatum.</s>
					<s n="6" xml:lang="la" type="auto">Existimant multi novum nunc militem in comitiis petiturum, imo totum regimen.</s>
					<s n="7" xml:lang="la" type="auto">Certi tamen nihil affirmo, cum nondum domini Rhaeti discesserint.</s>
					<s n="8" xml:lang="la" type="auto">Hoc autem certissime exploratumque firmiter est: omnia in distribuendis muniis venalia fuisse et vilissimis quibusvis dignitates non mediocres cessisse.</s>
					<s n="9" xml:lang="la" type="auto">Optime tamen factum, quod d. Rodolphus a Salicibus in ducem, Petrum vero Gulerum in vicarium Vallis Telinae elegerunt; ambo enim viri sunt integerrimi et sanae religionis acerrimi propugnatores, nec inulti mansissent monachi nostri in crudelitate perpetrata, si tales Valletelinenses habuissent moderatores.</s>
					<s n="10" xml:lang="la" type="auto">Quid tamen de iis decernatur, hoc ipso momento audiemus brevi.</s>
					<s n="11" xml:lang="la" type="auto">- Fertur apud nos Argentinę lustrationem fieri ingentis exercitus, ducem etiam Christophorum Wirtenbergensem diem suum obiisse et filium minime Luteranum post se reliquisse, qui utopium Brentium non per omnia sit auditurus.</s>
					<s n="12" xml:lang="la" type="auto">- Plurii praetor quidam cum familia sua peste obiit culpa (ut credunt) cuiusdam vectoris.</s>
					<s n="13" xml:lang="la" type="auto">Nuper civis quidam noster Mediolani fuit talemque tragediam se spectasse affirmat: doctor quidam adeo vere doctus, iuvenis adhuc, religionis Lutheranae (ut appellant) nomine accusatus diuque in vinculis retentus tandem suspendio dignus iudicatus est.</s>
				</p>
				<p>
					<s n="14" xml:lang="la" type="auto">Sententia autem fuit lata, ut caudae equinae alligatus traheretur ad patibulum; exoratus tamen ductus, non tractus fuit.</s>
					<s n="15" xml:lang="la" type="auto">Semi autem strangulatus cum deficere recusasset, lento igne tostus fuit tandemque canibus dilacerandus expositus.</s>
				</p>
				<p>
					<s n="16" xml:lang="la" type="auto">Constans fuit in vera fide et monacis iustum dei iudicium extremo etiam spiritu praenunciavit.</s>
					<s n="17" xml:lang="la" type="auto">Haec autem omnia vidit et audivit quidam e numero civium nostrorum.</s>
					<s n="18" xml:lang="la" type="auto">Hisce amplitudo tua valeat et salva sit aeternum.</s>
					<s n="19" xml:lang="la" type="auto">Ocyus Curiae 1569. 15. ianuarii.</s>
				</p>
				<p>
					<s n="20" xml:lang="la" type="auto">Tuae dominationi subiectissimus servulus Thobias Iconius.</s>
				</p>
				<p>
					<s n="21" xml:lang="la" type="auto">Amplissimo viro d. m. Hennrycho Bullingero, ecclesiae Tigurinae antistiti clarissimo et primario, domino suo aeternum colendissimo.</s>
				</p>
				<p>
					<s n="22" xml:lang="de" type="auto">An h. Pfarrer zu Zürich zum grossen Münster.</s>
				</p>
			</div>
		</body>
	</text>
</TEI>
