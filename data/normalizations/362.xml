<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization362">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #362</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Commendo tibi hunc iuvenem<note target="fn1" type="footnote"/> quantum possum.</s>
					<s n="3" xml:lang="la" type="auto">Fuit sacrificus Ensheimensis, venit Seckingam, duxit uxorem abbatissam; propterea exploditur, ipsa vero detinetur in monasterio quatuor custodita viris, habet fratres, qui propemodum contra miseram insaniunt.</s>
					<s n="4" xml:lang="la" type="auto">Iuvenis interea venit huc et in album inscriptus academię nescio quid designarit, timet sibi.</s>
					<s n="5" xml:lang="la" type="auto">Equidem pro ipsi nonnihil laboravi apud consulem, ubi certe mox intellexi sic delatum.</s>
					<s n="6" xml:lang="la" type="auto">apud magistratum, ut hunc haberet non satis ęquum.</s>
					<s n="7" xml:lang="la" type="auto">Visum est itaque, ut ad tempus discedat, si interim ira sedata commodius possit invenire locum hic se excusandi; non enim aliam discessus adfert rationem, nec ipse solus, sed etiam affinis eius, auri faber ex Mulhusio, qui propter iuvenem ad me venit, si quo modo consultum ei posset esse.</s>
					<s n="8" xml:lang="la" type="auto">Reliqua ex ipso audies; ideo autem commendo, ne recidendum illi sit in papatum, modo bonus esse velit.</s>
				</p>
				<p>
					<s n="9" xml:lang="la" type="auto">Pręterea lectis postremis tuis delectatus sum supra, quam dici potest.</s>
					<s n="10" xml:lang="la" type="auto">Egi autem apud consulem, qui legatum aget nomine senatus nostri; inveni talem, ut de concordi responso valde sperem.</s>
					<s n="11" xml:lang="la" type="auto">De confoederatis vero propter articulum medium nescio quid animus mihi praesagiat; constat vero et primates et infimates ita contra nos exacerbatos per Quinquepagicos, ut magis esse nequeant.</s>
					<s n="12" xml:lang="la" type="auto">Causa est, quod persuasi sunt nos adserere mansuros in fide nostra contra concilium, Cęsarem, confoederatos, omnes et vitam potius amissuros quam hanc religionem.</s>
				</p>
				<p>
					<s n="13" xml:lang="la" type="auto">Quod dico, verum est, ut videamus, qualis sit spiritus, qui de verbo dei nihil novit; non mirum esset, si foedus nobiscum initum disrumperent.</s>
					<s n="14" xml:lang="la" type="auto">Bone deus, quam sunt homines ignari et dei et omnis honesti.</s>
					<s n="15" xml:lang="la" type="auto">Cęsarem dicunt iterum decumbere periculose.</s>
					<s n="16" xml:lang="la" type="auto">Ego in hoc sum, ut, postquam revaleat a morbo ficto, novę sint adflictiones exoriturę.</s>
					<s n="17" xml:lang="la" type="auto">Hactenus enim ita evenit; dominus solus nisi nos respiciat, actum est.</s>
				</p>
				<p>
					<s n="18" xml:lang="la" type="auto">Ante dies decem misit episcopus Argentinensis nomine Cęsaris et metropolitani senatum suum ad Argentinenses; egit de Interim simpliciter recipiendo.</s>
				</p>
				<p>
					<s n="19" xml:lang="la" type="auto">Acceperunt missi responsum, ut indignabundi recesserint.</s>
					<s n="20" xml:lang="la" type="auto">Vale in domino cum fratribus omnibus et, quod per dominum poteris, iuvenem habeto commendatum.</s>
				</p>
				<p>
					<s n="21" xml:lang="la" type="auto">Basileę raptim 8. Decembris anno 1548.</s>
				</p>
				<p>
					<s n="22" xml:lang="la" type="auto">Tuus Os[valdus] Myconius.</s>
				</p>
				<p>
					<note type="address">[Adresse:]</note>
					<s n="23" xml:lang="la" type="auto">D. heinricho Bullingero doctissimo, ministro Christi, fratri in domino venerando suo.</s>
					<s n="24" xml:lang="de" type="auto">Zürich.</s>
				</p>
			</div>
		</body>
	</text>
</TEI>
