<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11807">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11807</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam ac pacem in Domino!</s>
					<s n="2" xml:lang="la" type="auto">Cum accepissem a domino Ricardo Hilles quanto nonnunquam tenearis desiderio, vir humanissime, cognoscendi ea quae apud exteras nationes gerantur, tum vero praecipue apud Anglos nostros, isque me instigasset, ut ea quae nuperrime apud nostrates indignissime acta sunt, tibi literis nostris significarem; primo sane hoc facere multum dubitavi, non ignarus quam esset temerarium hoc ausum, me hominem imperitissimum nullius fere ingenii te in tanto fastigio doctrinae atque existimationis hominum jam diu versantem nostris scriptis compellare.</s>
					<s n="3" xml:lang="la" type="auto">Tamen posteaquam tua erga quosvis vel infimae sortis et conditionis homines facilitas mansuetudoque pluribus verbis mihi ab eo esset depraedicata, imo tu ipse in ultimis ad illum literis (dum me tam amice salutas) satis luculentum testimonium tuae comitatis edidisses; tandem ejus hortatu et re ipsa quae accidit victus sum et impulsus, ut hanc provinciam in me susciperem.</s>
					<s n="4" xml:lang="la" type="auto">Nam et res ipsa utrique nostrum non indigna scitu videbatur, et te tuique similes ejus habere notitiam maxime nostratium et totius ecclesiae interesse putabam.</s>
					<s n="5" xml:lang="la" type="auto">Siquidem cum Domino sint nobis egregia praesidia, Deo Optimo Maximo commendata, adversum omnes omnium temporum procellas, unum vestri praedicatio, alterum divinae opis imploratio, ad utrumque horam commodius atque efficacius incendendum non mediocriter fortassis facere poterit hujus tragoediae indicatio: quandoquidem et indicatis inimicis evangelii, ingenioque hostium nostrorum armis et pugnae genere penitius introspectis, facilius erit in deliberando decernere quomodo contra eos instruenda sit nostra acies; et vehementius etiam inflammabimur ad pugnam, quando scimus nobis tam acres et impudentes hostes superesse: rursusque quum e regione videamus recentem ecclesiae calamitatem, valde incitabimur ad efflagitandam illi a Christo ex his malis ac aerumnis liberationem: quam Dominus illi opportune pro suo beneplacito concedat!</s>
					<s n="6" xml:lang="de" type="auto">Amen.</s>
				</p>
				<p>
					<s n="7" xml:lang="la" type="auto">Ut vero nunc ad rem ipsam descendam, accepturas es his literis inclusum edictum quoddam publice affixum, in quo interdicitur certo hominum generi lectione sacrae scripturae.</s>
					<s n="8" xml:lang="la" type="auto">Quod sane edictum decreveram verbatim Latinis verbis exponere, id quod feci usque ad 13am sectionem, nisi quod omiserim titulos quosdam adulatorios: ad hanc enim cum venissem, cernebam demum me per angustiam temporis et meam in agendis rebus tarditatem non posse institutum ita prosequi, ut decreveram; nam ante diem Jovis exemplar typis excusum ad nos non pervenit, cum jam propter nundinas tam essemus circa alia occupati, ut vix his describendis concederetur otium; quare in illis quae restabant coactus sum summam tantum excerpere.</s>
					<s n="9" xml:lang="la" type="auto">Nunc tuum est pro solita morum suavitate haec boni consulere, et si quid incultum, obscurum, et quod soloecismum resipiat, inerit (ut sunt forsan plurima), id ignoscere.</s>
					<s n="10" xml:lang="la" type="auto">Vale.</s>
					<s n="11" xml:lang="la" type="auto">Salutaris plurimum una cum tua conjuge a domino Ricardo Hilles ejusque uxore, abs qua par cultrorum recipies pro uxore tua, quod tibi D. Henricus Falkner est redditurus.</s>
					<s n="12" xml:lang="la" type="auto">Raptim.</s>
					<s n="13" xml:lang="la" type="auto">Argentorati, 8 Julii [1543].</s>
				</p>
				<p>
					<s n="14" xml:lang="la" type="auto">Tuus, FRANCISCUS WARNERUS, Anglus.</s>
				</p>
				<p>
					<note type="address">[Adresse:]</note>
					<s n="15" xml:lang="la" type="auto">D. Henrico Bullingero, christianae gregis pastori vigilantissimo, hae tradantur literae, Tiguri.</s>
				</p>
			</div>
		</body>
	</text>
</TEI>
