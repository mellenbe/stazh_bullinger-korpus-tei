<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1412">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1412</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Curavi literas ad Blorerum diligentissime, etsi vix potuerim nancisci fidelem hominem et piscatoribus nihil est fidendum ob ebrietatem, qua perpetuo laborant.</s>
				</p>
				<p>
					<s n="3" xml:lang="la" type="auto">Verum hac de re scripsi Blaurero, qui fortassis colloquetur cum piscatore aliquo, ut libenter in se recipiat, si quid mittatur aut a vobis aut ab aliis.</s>
					<s n="4" xml:lang="la" type="auto">Duo ex Augustanis concionatoribus apud nos hęrent.</s>
					<s n="5" xml:lang="la" type="auto">Ad quos scriptum est Norebergenses tribus ex fratribus Augustanis dedisse 150 taleros in viaticum; liberalitas non contemnenda, et indicat hec adhuc christiana apud illos vigere pectora, qui fratribus libenter aliquid benignitatis collaturi sunt, qui constantes sunt in evangelio Christi asserendo.</s>
					<s n="6" xml:lang="la" type="auto">Furit Caesar cum suis; scholae abrogatę sunt Augustę, eiecti magistri et inhibitum est illis, ne quem deinceps doceant evangelii doctrinam; horreo dicere.</s>
					<s n="7" xml:lang="la" type="auto">Proscribuntur quotidie multi.</s>
				</p>
				<p>
					<s n="8" xml:lang="la" type="auto">Hę sunt fructus concilii Tridentini.</s>
					<s n="9" xml:lang="la" type="auto">Quid putas acturos Helvetios nostros in istis comitiis?</s>
					<s n="10" xml:lang="la" type="auto">Metuo nostram pusillanimitatem, qui non audemus illorum consiliis frivolis contraire aut nos opponere, qui veritatem habemus.</s>
					<s n="11" xml:lang="la" type="auto">Admonendi sunt consules, senatores et plebs, ne facile minis terreantur Cęsareanis.</s>
					<s n="12" xml:lang="la" type="auto">Practicam excogitarunt fallacissimam; verum si constantes erimus, nihil efficient, et dominus illorum consilia dissipabit.</s>
					<s n="13" xml:lang="la" type="auto">Obtrudent nobis concilii praescripta; quęnam putas esse?</s>
					<s n="14" xml:lang="la" type="auto">Dominus nostri misereatur et det nobis veram sui cognitionem in corda nostra, ne vacillemus more quorundam.</s>
					<s n="15" xml:lang="la" type="auto">Augustani concionatores omnes imperterriti responderunt adversariis, adeo erecti sunt; ludimagistri quidam ad vomitum redierunt<note target="fn1" type="footnote"/>.</s>
				</p>
				<p>
					<s n="16" xml:lang="la" type="auto">Xystus noster ad papistas concessit, sed altera die recantavit; quid cum illo agent, adhuc ignoramus.</s>
					<s n="17" xml:lang="la" type="auto">Tempora instant tribulationis et tentationis.</s>
					<s n="18" xml:lang="la" type="auto">Exurge itaque, domine, et dissipentur inmici nostri, quo videant te solum deum esse, et quem misisti Iesum Christum.</s>
					<s n="19" xml:lang="la" type="manual">Amen.</s>
					<s n="20" xml:lang="la" type="auto">Vale.</s>
				</p>
				<p>
					<s n="21" xml:lang="la" type="auto">Basileę 22. septembris 1551.</s>
				</p>
				<p>
					<s n="22" xml:lang="la" type="auto">T[uus] Gastius ex animo.</s>
				</p>
				<p>
					<s n="23" xml:lang="la" type="auto">Ago tibi gratias pro libello misso, neque opus, ut sis sollicitus de libellis transmissis; bene computabo, si alios misero, nempe Polyaenum, cum reliquis.</s>
					<s n="24" xml:lang="la" type="auto">Si commode poteris, mitte homiliam Zeni martyris in epistolam ad Corinthios; alias noli emere.</s>
				</p>
				<p>
					<s n="25" xml:lang="la" type="auto">Expecto ab Argentinensibus literas de Saxonicis rebus a domino Marpachio.</s>
				</p>
				<p>
					<s n="26" xml:lang="la" type="auto">D. Heinrycho Bullingero, pastori ecclesiae Tigurinae.</s>
					<s n="27" xml:lang="de" type="auto">Zürich.</s>
				</p>
			</div>
		</body>
	</text>
</TEI>
