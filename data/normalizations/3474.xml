<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3474">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3474</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Descripsit mihi tui in gratiam, optime compater, binas epistolas, alteram quidem scriptam ad Bezam, Lausanensis scholae professorem, alteram ad d. Sulcerum, Basiliensis scholae ministrum(wer descripsit, fehlt.)</s>
					<s n="3" xml:lang="la" type="auto">Scripsit Beza epistolam trium foliorum, qua exposuit totam illam suam profectionem; ierat enim legatus ad principes Germanos postulatum, ut mitterent oratores ad regem Galliae pro captivis supplicatum.</s>
					<s n="4" xml:lang="la" type="auto">Commemorat ergo, quomodo sit exceptus quidve ei sit responsum, principes videlicet ad regem missuros.</s>
				</p>
				<p>
					<s n="5" xml:lang="la" type="auto">At ignoramus nos, an miserint annon.</s>
				</p>
				<p>
					<s n="6" xml:lang="la" type="auto">Recitat deinde, quomodo Wormaciam deflexerit, quid ibi cum colloqutoribus evangelicis contulerit, et quod bona spe sit futurum, ut, si in colloquium conveniamus, concordia iniri possit cum illis.</s>
					<s n="7" xml:lang="la" type="auto">Proinde existimat ille operae precium, si ab illis petamus colloquium.</s>
				</p>
				<p>
					<s n="8" xml:lang="la" type="auto">Causam sacramentariam ait haerere in his 3 capitibus: 1. ipsos asseverare verum corpus Christi coniungi cum pane; 2. idque adeo realiter, ut quicunque vel creduli vel increduli panem percipiant, simul etiam corpus Christi percipiant; 3. clarificati corporis naturam esse eam, ut non circumscribatur, et naturam corporis Christi exaltatam ad dexteram loci non circumscribi, sed esse simul in coelo, in terra ubique.</s>
					<s n="9" xml:lang="la" type="auto">Ac Brentium ubiquitatem corporis Christi palam asserere, non tamen multos ea in re ei accedere.</s>
					<s n="10" xml:lang="la" type="auto">Mittit insuper confessionem, quam nomine Gallicanarum ecclesiarum obtulit doctis Wormacię.</s>
					<s n="11" xml:lang="la" type="auto">Prolixa sunt illa omnia; habes autem, quid ei responderimus.</s>
				</p>
				<p>
					<s n="12" xml:lang="la" type="auto">Deinde scribit ad me et symmystas suo et symmystarum nomine Sulcerus significans quibusdam spem esse futuri colloquii; quod si habendum sit (quamquam nihil sit adhuc certi) et nos vocemur ad illud, quaerit, an venturi simus.</s>
					<s n="13" xml:lang="la" type="auto">Respondemus illi, quae vides; ubi autem haec legeris, remitte et quidem tuto, ne vel intercidant in itinere vel perveniant in manus malignas.</s>
					<s n="14" xml:lang="la" type="auto">Communicabis etiam haec cum d. Philippo, quem amicissime salutabis.</s>
				</p>
				<p>
					<s n="15" xml:lang="la" type="auto">Uterque autem curet, ne haec spargantur, denique ut prudenter iis utamini, ne ex his offensio oriatur etc.</s>
				</p>
				<p>
					<s n="16" xml:lang="la" type="auto">Ex Piccardia nihil habemus, nisi quod quidam aiunt ibi conflixisse regem infeliciter, alii negant et pernegant; aiunt autem in agro Ferrariensi feliciter pugnatum esse a Gallicanae factionis hominibus.</s>
					<s n="17" xml:lang="de" type="auto"><foreign xml:lang="la">Ego, quid verum sit expecto</foreign>, Warten des hinkenden Bodens.</s>
				</p>
				<p>
					<s n="18" xml:lang="la" type="auto">Habeo adhuc communicanda quaedam de colloquio Wormatiensi.</s>
					<s n="19" xml:lang="de" type="auto">Des Dings ist so viel, dass ich nicht wohl kann nahen kommen; ich möchte mich schier krumm und lahm schreiben; denn da ist nimmer kein Ruh.</s>
					<s n="20" xml:lang="la" type="auto">Vale una cum amicis et fratribus.</s>
				</p>
				<p>
					<s n="21" xml:lang="la" type="auto">Tiguri 14. ianuarii 1558.</s>
				</p>
				<p>
					<s n="22" xml:lang="la" type="auto">Bullingerus.</s>
				</p>
				<p>
					<s n="23" xml:lang="la" type="auto">Praestantissimo viro d. Ioanni Fabritio, Curiensis ecclesiae ministro, compatri et fratri meo dilectissimo.</s>
					<s n="24" xml:lang="de" type="auto">Dem Producenten zu Chur zu S. Martin Herrn Hansen Schmid.</s>
				</p>
			</div>
		</body>
	</text>
</TEI>
