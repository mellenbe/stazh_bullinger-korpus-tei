<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7347">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7347</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ad postremas tuas, vir amplissime, nunciorum inopia ac festorum crebritate impeditus respondere non potui.</s>
					<s n="3" xml:lang="la" type="auto">Nunc, spero, repetent itinera mercatores nostri, qui festis hisce sacris aliquantulum requieverunt.</s>
					<s n="4" xml:lang="la" type="auto">Scribam ergo frustulatim, quae ex variis hominum rumusculis hisce diebus venati sumus.</s>
				</p>
				<p>
					<s n="5" xml:lang="la" type="auto">Matisconam se regiis dedidisse, non parum exploratum esse capitanei nostri asseverant; at iure belli militario posthabito omnes isthic<note type="margin">a.R.: istihc!</note> esse trucidatos, circiter nempe 8000, cum vero (ut supra scribebatur et antea) 2000 tantum praesidiarii Condaei adfuerint; promiscue in omnes saevitum esse creditur sexus.</s>
					<s n="6" xml:lang="la" type="auto">In parato esse 7000 equites Germanos alios et novos, utpote imperiales, usibus Condaeis rettulit d. Carolus ex adversariis Ramschwagiis, unde pactionem quandam clandestinam inter Condensem et imperium esse multi augurantur; episcopos ternos, Coloniensem, Moguntinensem, Treverensem, 10000 mittere regi; principem Navarrae cum 10000 equitibus et 3000 ped[it]ibus Condaeis accedere legatus noster per Dietägium ef[f]utiit.</s>
					<s n="7" xml:lang="la" type="auto">Legatus diffidens nescio quibus aut iam discessit aut singulis noctibus discedere cogitat, submonitus nimirum a d. Bellievre.</s>
					<s n="8" xml:lang="la" type="auto">- Quid fiat in Italia ex d. Zancho praetereunte nimirum audivistis.</s>
					<s n="9" xml:lang="la" type="auto">Certum est multos monachos emissarios Clavennae et Plurii atque aliis iis locis finitimis circumvagari conductos et missos nomine et stipendio pontificio tanquam speculatores ac Corycaei<note target="fn1" type="footnote"/>, qui omnia explorent, quidque Rhaeti captent de religione consilii, expiscentur, denique etiam alium ab alio diversos aggrediantur ac paulatim tentando partim vi, alios metu aut praemia ostentando a vera religione avertant.</s>
					<s n="10" xml:lang="la" type="auto">Et si unquam Hispanica, imo nebulonica illa inquisitio cruenta fuit, nunc maxime est.</s>
					<s n="11" xml:lang="la" type="auto">Nemini enim fere ex mercatoribus tutum est Mediolanum (ubi suspecti summa crudelitate aut occiduntur aut triremibus adiudicantur aut denique vinculis domesticis, utpote optimates, illiberalissime retinentur) proficisci.</s>
					<s n="12" xml:lang="la" type="auto">Statim enim aut per literas aut certos dispositos ubique exploratores inquisitoribus et eius farinae pontificiis officialibus produntur, denique ad papam Luter[an]ismi nomine deferuntur.</s>
				</p>
				<p>
					<s n="13" xml:lang="la" type="auto">Nuper etiam Iacobum quendam Seravalensem, natione Venetum, qui Clavennae hactenus evangelium professus est, euntem in Italiam negociorum suorum causa Cremae, in oppido Venetorum, comprehenderent manibusque post terga ligatis ceu omnium nebulonum antesignanum Venetias post multas iniurias, quibus illum affecerunt, tandem duxerunt, ad triremes vero damnarunt vel, ut multorum est opinio, in mare praecipitarunt.</s>
					<s n="14" xml:lang="la" type="auto">Eadem laniena Bononiae et quidem longe crudelius exercetur.</s>
					<s n="15" xml:lang="la" type="auto">Summis et infimis eadem mors, paria vincula, idem cruciatus impendet.</s>
					<s n="16" xml:lang="la" type="auto">Plurii prope Clavennam monachus quidam agit; is oppidanorum papistarum benevolentia et pontificis liberalitate confisus literas scripsit proditorias, quibus (cum nobilioribus eius loci conspiratione facta) potestatem adipisceretur in praecones et evangelii fautores saeviendi.</s>
					<s n="17" xml:lang="la" type="auto">Has Romam deferre voluit, quo pontifex videat potestatem factam et liberalissime pecunias profundat, quibus multorum etiam aliorum animos corrumpat atque in sua vota trahat.</s>
					<s n="18" xml:lang="la" type="auto">Cum vero consul eius loci literas obsignare detrectaret, res prodita est ab ipso parocho papistico.</s>
					<s n="19" xml:lang="la" type="auto">Monachus incarceratus 200 coronatorum mulcta iterum evasit.</s>
					<s n="20" xml:lang="la" type="auto">Sed puto haec omnia d. Zanchum apperuisse; si vero oblitus esset, mittat rei summam, prout d. Hieronymus Turrianus, Pluriensis concionator per d. Z[anchum] Italice mihi reliquit et d. consulis Ambrosii filius in nostram linguam (nescio quam bene) verbotim<note target="fn2" type="footnote"/> reddidit.</s>
				</p>
				<p>
					<s n="21" xml:lang="la" type="auto">D. Voglerus, qui litem monetariis nostris intendit, Oeniponte<note target="fn3" type="footnote"/> reversus (nescio tamen, an prior ad vos venerit) monstrificam Iesuitarum tyrannidem vix satis depingere potuit.</s>
					<s n="22" xml:lang="la" type="auto">Necarunt inedia reginam, sororem Ferdinandi, eamque canonizantes in numerum dearum retulerunt.</s>
					<s n="23" xml:lang="la" type="auto">Non ita pridem ad capitis supplicium honestum quendam virum adegerunt sub praetextu anabaptismi erroris, cum tamen verus fuerit christianus.</s>
					<s n="24" xml:lang="la" type="auto">Kernten, Krayn, Stürmark atque eius coeli mortales ita perculsos esse asseveratur, ut ne cogitent quidem Turcico terrori resistere; sed dedere se omnes in animo habere, ne furor iste inimicus illis sit anniversarius et quotidie formidulosus.</s>
					<s n="25" xml:lang="la" type="auto">De imperatore Turcico nuper retulit d. Dietägius, quod praeter morem cum poculis certat atque inebrietur, usum quoque et cultum omnibus suis et concedere et imperare.</s>
					<s n="26" xml:lang="la" type="auto">Multum hinc orbi christiano accessum gloriabatur; at ego diversum statuebam, cum in hoc certaminis genere a christianis longe superetur Turca etc.</s>
				</p>
				<p>
					<s n="27" xml:lang="la" type="auto">Restat ut discessum ex hac vita abbatis Wingartensis adiiciam.</s>
					<s n="28" xml:lang="la" type="auto">D. Carolus, d. Dietägius exploratissimum esse retulerunt ex iis, dies vons abts hofmeister ghört habend; sed vix audeo scribere, praefator tamen honore.</s>
					<s n="29" xml:lang="de" type="auto">Es ist dem Abt grad vor seinem Tod ein Küsslein aufs Angesicht gefallen, wie den etwan Gesicht; er hat sich letzt gestellt und zu sinnen, die ihm gewacht, greit, es hege ihm Neiswar auf die Nasen gehofiert.</s>
					<s n="30" xml:lang="de" type="auto">Minister Dixit: Gnädiger Herr, Euer Gnaden ist genöstet.</s>
					<s n="31" xml:lang="de" type="auto">Respondit: Nein, nein, es hat mir Neiswar aufs Antlit konviert; tönt mirs Tannen; ich mags Nimmen haben.</s>
					<s n="32" xml:lang="de" type="auto">Sie haben ihn müssen auf dem Wohn lassen, es seien also, und nach langem Fichten haben Sie mit ein nassen Schwimmen ims Antlit und d'nasen Gräben und da gesagt: Jetz, gnädiger Herr, ist Euer Gnade sauber.</s>
					<s n="33" xml:lang="de" type="auto">Max hatte er treffentlich gefochten und unter jedermann gerettet: O ich fürchte, ich müsse ein Scheiss in Dhell tun oder in der Helle lassen.</s>
					<s n="34" xml:lang="la" type="auto">Hoc verissimum nostri affirmant.</s>
					<s n="35" xml:lang="la" type="auto">Sed ignoscat reverentia tua mihi, qui talia tam impudenter audeam scribere.</s>
					<s n="36" xml:lang="la" type="auto">Praeterea, quod ego sciam, nihil est, nisi ut vobis piissimum hunc consulem ex animo gratulor; faxit deus optimus maximus, ut una quam diutissime magno cum patriae fructu et salute omnium ad gubernacula sedeatis.</s>
					<s n="37" xml:lang="la" type="manual">Amen.</s>
					<s n="38" xml:lang="la" type="auto">Tuae dignitati subiectissimus Th[obias] Eg[lius].</s>
				</p>
				<p>
					<s n="39" xml:lang="la" type="auto">Ocyus Curiae 29. decembris 67.</s>
					<s n="40" xml:lang="la" type="auto">Resalutant vos omnes salutati.</s>
				</p>
				<p>
					<s n="41" xml:lang="la" type="auto">Amplissimo viro d. m. Heynrico Bullingero, ecclesiae Tigurinae antistiti primario, domino suo per[pe]tua fide colendissimo.</s>
					<s n="42" xml:lang="de" type="auto">Zürich.</s>
				</p>
			</div>
		</body>
	</text>
</TEI>
