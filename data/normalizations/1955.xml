<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1955">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1955</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Redditae sunt mihi tuae per d. a Monte.</s>
					<s n="3" xml:lang="la" type="auto">Gratias tibi ago maximas pro fraternis istis tuis consiliis.</s>
					<s n="4" xml:lang="la" type="auto">Dominus illa fortunet in manu mea detque agendi spiritum et gratiam.</s>
				</p>
				<p>
					<s n="5" xml:lang="la" type="auto">Utinam pro me Musculus fuisset missus vel saltem mecum; sed neutrum fuit aut est sperandum.</s>
					<s n="6" xml:lang="la" type="auto">Uxor illius gravissime decumbit; passa est sanguinis profluvium, inde cephalea ipsam invasit adeo acris, ut omnes illi sensus turbentur, ut valde metuam de vita eius.</s>
					<s n="7" xml:lang="la" type="auto">Nunc quoque ventris accessit profluvium, quo nullo anni tempore periculosius quam hoc ipso laboratur.</s>
					<s n="8" xml:lang="la" type="auto">Dominus restituat eam, oro optimi senis misertus, cum quo male ageretur ipsa defuncta.</s>
					<s n="9" xml:lang="la" type="auto">Spero dominum exauditurum preces nostras.</s>
					<s n="10" xml:lang="la" type="auto">Cras nos hinc discedemus.</s>
					<s n="11" xml:lang="la" type="auto">Unum est, quo multa supprimere poterimus; data est enim nobis, quod antea nunquam factum fuit, plena cum illis agendi, etiam carceribus aut abdicionibus, si res postulet, potestas, id quod multorum franget temeritatem cernentium nobis tantum esse tributum potestatis.</s>
					<s n="12" xml:lang="la" type="auto">Ubi reversus fuero, perscribam ad te omnia.</s>
					<s n="13" xml:lang="la" type="auto">Literae vero, de quibus proxime scribebam, me eas a Lausanna accepisse, ut ad te transmitterem, hic, ut suspicatus es, dimissis alteris sunt relictae; misi tamen eas interea per sarctorem quendam ad fratrem meum, a quo te illas nunc accepisse puto.</s>
					<s n="14" xml:lang="la" type="auto">Quod autem cupis scire, quid... ille Tobias egerit, breviter hoc habe: Susceperamus illum in aedes nostras d. Musculus et ego, commendavimus quoque eum senatui tantopere freti testimoniis tantorum virorum, quę habet, ut parum abfuisset, quin hic receptus et alicui artificio manuario addicatus fuisset; sed obtinuit illa sententia, ut dato ei floreno dimitteretur.</s>
				</p>
				<p>
					<s n="15" xml:lang="la" type="auto">Interea vero, dum hic esset, aliquot noctibus ad aedes nostras non reversus est postero die fingens se nescio quo profectum, cum tamen postea cognoverimus ipsum apud scorta quędam delituisse.</s>
					<s n="16" xml:lang="la" type="auto">Friburgum ut venit, apud Iudęum, qui illic est, divertit eique nescio quid suffuratus in pagum quendam urbi nostrę vicinum profugit.</s>
					<s n="17" xml:lang="la" type="auto">Iudęus illum insectatus non invenit.</s>
					<s n="18" xml:lang="la" type="auto">Ego interea rerum omnium certior fio et mitto quendam in hunc pagum, qui ipsum quaerat literasque vestras et meas, quas ei dederam ad Viretum, ab ipso tollat, ne forte, si comprehenderetur, vestra nomina una cum meo malevolorum ludibrio exponerentur.</s>
					<s n="19" xml:lang="la" type="auto">Is invenit eum attonitum valde nec crimen dissimulare valentem; tulit ergo ab eo literas meas simul et vestras.</s>
					<s n="20" xml:lang="la" type="auto">Tuas ad Bezam missas ego nunc feram mecum ad illum.</s>
					<s n="21" xml:lang="la" type="auto">Testimonium vero, quod ei dedistis, tibi nunc remitto.</s>
					<s n="22" xml:lang="la" type="auto">Si quid hac in re peccarim contra vos, ignoscite; certe, quod feci, vestri nominis studio, quo merito afficior, feci cuperemque ego mihi idem a vobis in tali casu fieri.</s>
					<s n="23" xml:lang="la" type="auto">Quo nunc profugerit, nescio, iamque certe vix effugiet.</s>
					<s n="24" xml:lang="la" type="auto">Haec ad tuas raptim; paro me ad iter, quod dominus fortunet.</s>
					<s n="25" xml:lang="la" type="auto">Novi nihil est, nisi quod obscure adhuc fama volitat de conflictu magno in Picardia facto multosque Helvetiorum cecidisse, obtentam tamen ab ipsis victoriam.</s>
				</p>
				<p>
					<s n="26" xml:lang="la" type="auto">Sed non satis certa; cognoscemus brevi aliquid.</s>
					<s n="27" xml:lang="la" type="auto">Dominus sit tecum.</s>
					<s n="28" xml:lang="la" type="auto">Salutant te tuosque mei omnes.</s>
					<s n="29" xml:lang="la" type="auto">Datae 12. augusti 1553.</s>
					<s n="30" xml:lang="de" type="auto">Bern.</s>
				</p>
				<p>
					<s n="31" xml:lang="la" type="auto">I[oannes] Hall[erus] tuus.</s>
				</p>
				<p>
					<s n="32" xml:lang="la" type="auto">Clarissimo viro d. Heinrycho Bullingero, Tigurinae ecclesiae antistiti fidelissimo, domino et compatri suo pie colendo.</s>
				</p>
				<p>
					<s n="33" xml:lang="de" type="auto">Zürich.</s>
				</p>
			</div>
		</body>
	</text>
</TEI>
