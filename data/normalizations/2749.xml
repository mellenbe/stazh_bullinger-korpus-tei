<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2749">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2749</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Heri proh dolor, fatali illo nobis die, consenserunt nostri in formulam illam iuramenti a Glaronensibus constitutam, ut scilicet liceat adversariis, si velint, nominare sanctos, nostri vero iurent per solum deum.</s>
					<s n="3" xml:lang="la" type="auto">Multa fuerunt utrinque disputata, et aegre adversaria pars obtinuit.</s>
					<s n="4" xml:lang="la" type="auto">Quid nos fecerimus, videbis ex scripto hoc, in quo collegi summam eorum, quae hac in re apud senatum diximus; liberavimus nos animas nostras.</s>
					<s n="5" xml:lang="la" type="auto">Indignantur multi boni cives hoc denuo adversariis datum; alii peccatum extenuant.</s>
					<s n="6" xml:lang="la" type="auto">Fuere etiam, qui affirmarent Tiguri idem fuisse receptum; sed non credo, donec abs te certi aliquid cognovero.</s>
					<s n="7" xml:lang="la" type="auto">Vereor, ne coacervemus magnam in nos iram dei, dum ita ludimus cum sancto illius verbo et nomine; puto etiam iusto dei iudicio facturum, ut, dum in hac parte cum ignominia dei adversarios nobis conciliare volumus, ab altera magis illos nos simus nobis hostes reddituri.</s>
					<s n="8" xml:lang="la" type="auto">Quod enim Iohannitarum domum attinet, Buchsi e scilicet, ibi omnino nihil concedendum esse clamitant omnes; sic pro terrenis habemus animi satis, pro deo nihil.</s>
					<s n="9" xml:lang="la" type="auto">Contra Genevenses etiam eadem nobis religione iunctos satis sumus feroces, contra hostes autem fidei nostrae cera sumus molliores.</s>
					<s n="10" xml:lang="la" type="auto">Valde haec affligunt me.</s>
				</p>
				<p>
					<s n="11" xml:lang="la" type="auto">Caeterum, quod hunc attinet, qui has tibi affert, is Apiarius noster est, Matthiae, qui obiit, filius.</s>
					<s n="12" xml:lang="la" type="auto">Affert ille secum exemplar versionis Decadum tuarum.</s>
					<s n="13" xml:lang="la" type="auto">De eo scripseram tibi ante aliquot menses; tu vero nihil ad ea respondisti, unde existimabam consultum tibi videri, ut retineam illud mecum, quod etiam omnino facturum me decreveram, eaque de causa nullam illius proxime apud te feci mentionem.</s>
					<s n="14" xml:lang="la" type="auto">Interea Apiarius hic, qui aliquoties exemplar hoc apud me vidit, Francofurti nuper cum Froschovero de imprimendo illo egit Froschoveri impensis et, ut audio, iam cum eo convenit ea conditione, si prius ille mecum de exemplari convenire possit.</s>
					<s n="15" xml:lang="la" type="auto">Hoc mihi retulit Apiarius orans, ut quiescens illius prelum hac parte iuvare velim.</s>
					<s n="16" xml:lang="la" type="auto">Quoniam vero nihil citra tuam authoritatem praesumere velim vel ausim, denuo te oro, ut mihi, quid tibi videatur, significes.</s>
					<s n="17" xml:lang="la" type="auto">Omnino non urgeo ego editionem; scio enim, quam plenus sit mundus librorum et quid sibi concilient illi plaerumque, qui aliquid in vulgus emittere audent, ut multo tutius apud me servabo.</s>
					<s n="18" xml:lang="la" type="auto">Scio etiam, quam plena sint omnia calumniatoribus, quorum linguas libenter cavebo.</s>
					<s n="19" xml:lang="la" type="auto">Si qua tamen interea ad ecclesiam hinc utilitas redire posset, nollem propter me eam hac frustrari.</s>
					<s n="20" xml:lang="la" type="auto">Hoc certe me, ut verterem opus hoc tuum, excitavit, quod viderem doctrinam evangelii simplicem per se et planam cum mira confusione in ecclesiis Germanicis tradi, quibus non melius quam hoc modo succurri posse putavi, ut haberent privati et laici etiam simplicem et claram sacrae religionis methodum et in hac rerum confusione quilibet sibimet consulere posset.</s>
					<s n="21" xml:lang="la" type="auto">Plena sunt etiam omnia haeresibus, et scinditur christianismus in sectas innumeras, dum omnes quidem libros versant, sed tales, qui conscientias illorum involvant magis quam explicent; non enim scio opus quoddam extare in lingua Germanica, quod tam certam et explicatm per omnia religionis capita demonstret viam.</s>
					<s n="22" xml:lang="la" type="auto">Habent Latini Institutiones Calvini, locos Philippi et Sarcerii etc.</s>
					<s n="23" xml:lang="la" type="auto">Germani praeter Philippi Locos a Iona versos nihil habent, quod sciam, in quo tam plene tota tradatur Christi religio, nisi catechismos multos et varios, sed horum plaerosque adeo insulsos, ne dicam impuros, ut optandum esset magis carere his quam eiusmodi rebus imbuere catechumenos.</s>
					<s n="24" xml:lang="la" type="auto">Eius farinae sunt etiam post illae pleraeque, quae e nostrorum etiam ministrorum manibus eripi haud possunt, nisi tali aliquo ipsis succurratur libro.</s>
					<s n="25" xml:lang="la" type="auto">Tu vero in hoc opere tuo adeo succincte, clare, methodice et simpliciter totam religionem complexus es, ut inter innumera laudabilia tua scripta nullo maiorem laudem consecutu esse, nullo maiores in ecclesia fructus fecisse videare.</s>
					<s n="26" xml:lang="la" type="auto">Neque scio, an doctrina dei purius, simplicius et plenius a quoquam tradi possit, quam hic a te sit tradita.</s>
				</p>
				<p>
					<s n="27" xml:lang="la" type="auto">Non unus ego sic iudico; sed omnes, quotquot Christum agnoscunt, idem sentiunt et testantur.</s>
					<s n="28" xml:lang="la" type="auto">Hoc me, ut verterem impulit, sic tamen, ut inprimis etiam mea iuvarem studia versione hac et in pietatis doctrina proficerem, quod per domini gratiam me consecutum spero, et hic mihi sufficiens abunde erit huius laboris fructus, etiamsi liber aeditus non fuerit.</s>
					<s n="29" xml:lang="la" type="auto">Si tamen ad alios quoque aliquis laboris huius fructus pervenire possit, est quod amplius domino agam gratias.</s>
					<s n="30" xml:lang="la" type="auto">Sed hoc totum tuo permitto iudicandi arbitratui.</s>
					<s n="31" xml:lang="la" type="auto">Ut vero opus ipsum videas, affert illud secum Apiarius.</s>
					<s n="32" xml:lang="la" type="auto">Prima litura est ut videbis; neque enim tantum mihi ocii fuit, ut decriberem, nec habui alium, ut describerem, habui alium, quem emendate describere posse sperarem.</s>
					<s n="33" xml:lang="la" type="auto">Non esset incommodun, si apud Apiarium excuderetur; possem enim relegere, inspicere et corrigere omnia et simul indicem quoque rerum componere.</s>
					<s n="34" xml:lang="la" type="auto">Si ergo tibi videatur bonum essem ut ędatur, hoc unum rogo, ut una cum fratre meo cum Froschovero agas, ut aliquam laboris mei laboris rationem, deinde exemplaria aliquot amicis dividenda condedat.</s>
				</p>
				<p>
					<s n="35" xml:lang="la" type="auto">Quidcquid pud vos constituerit, apud me ratum erit.</s>
					<s n="36" xml:lang="la" type="auto">Et haec propter Apiarium scribo, ut ille inde certi aliquid referre possit.</s>
					<s n="37" xml:lang="la" type="auto">De titulo et inscriptione postea agam tecum, ubi primum de aeditione constitueris.</s>
					<s n="38" xml:lang="la" type="auto">Rogant me certe multi fratres, qui vel Latinam linguam penitius ignorant vel, quod legunt, non assequuntur, ut ipsis his labore succurrere velim.</s>
					<s n="39" xml:lang="la" type="auto">Legit etiam maiorem operis partem Schlatterus noster, partem etiam Witenbachius, et urgent, ut ędatur.</s>
					<s n="40" xml:lang="la" type="auto">Sed mihi perinde est, sive ędatur sive non ędatur; proinde libere tui arbitrio subiicio, ut de eo libere etaim decernas, Haec in praesentiarum.</s>
					<s n="41" xml:lang="la" type="auto">Dominus te nobis diu servet incolumem!</s>
					<s n="42" xml:lang="la" type="auto">Salutem precantur tibi tuisque omnes.</s>
					<s n="43" xml:lang="la" type="auto">Musculus me rogatu a vestris 4 studiosos in suum recepit contubernium, pro qua re velit Ammianum illi agere gratias.</s>
					<s n="44" xml:lang="la" type="auto">Vale.</s>
					<s n="45" xml:lang="la" type="auto">Bernae 12.octobris 1555.</s>
				</p>
				<p>
					<s n="46" xml:lang="la" type="auto">Tuus Hallerus.</s>
				</p>
				<p>
					<s n="47" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri suo et charissimo et colendissimmo M. Heinrych Bullingern.</s>
				</p>
				<p>
					<note>[Auf der geichen Seite wie die Adresse (F. 212b) von Bullingers Hand die Bemerkung:]</note>
					<s n="48" xml:lang="de" type="auto">Bündtschweren 1555.</s>
				</p>
			</div>
		</body>
	</text>
</TEI>
