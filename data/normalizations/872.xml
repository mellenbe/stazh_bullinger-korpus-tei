<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization872">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #872</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino Iesu etc.</s>
					<s n="2" xml:lang="la" type="auto">Agimus tibi gratias, Henryche frater in Christo dilectissime, caeterisque tuis cooperariis pro cura vestra, opera et sollicitudine non tam erga nos quam erga ecclesiam nostram, imo Christi; nam consilium vestrum tam felix praesensque fuit, ut eo staremus, nisi quod quaedam latius et copiosius tractare oportuit: erant enim quaedam obiecta diluenda aut potius in adversarios nostros retorquenda.</s>
					<s n="3" xml:lang="la" type="auto">Caeterum cum recitassemus apologiam senatui populoque, decernitur ab ipsis in priorem sententiam: Mine herren lassends blyben by irer erkandtnuß, wellend ouch, das ir derselbigen gelebt.</s>
				</p>
				<p>
					<s n="4" xml:lang="la" type="auto">Erant (sic enim postea a fidis quibusdam intelleximus), qui vellent nobis adhuc plura et dicenda et silenda obtrudere, homines plane <foreign xml:lang="el">αΞεοι</foreign>.</s>
					<s n="5" xml:lang="la" type="auto">Nos ad haec respondemus nos ne pilum quidem latum posse ipsis concedere; negotium enim hoc non nostrum, sed utrorumque domini esse; illi tam nos quam ipsos olim tam fidei quam perfidię rationem redituros.</s>
					<s n="6" xml:lang="la" type="auto">Ideo nos nostram sententiam scriptis declarasse, ut in posterum haberent, quo et sententiam nostram et officium nostrum coiicere possent; offerre tandem (quod consilium etiam a vobis prodiit) et scripturas, quae a nobis starent, et corpora nostra, quae in ipsorum essent potestate; considerarent, qua honestate et coram deo et coram hominibus violentum illud decretum purgare possent, cum nos illi proponamus manifestas scripturas et exempla Christi et apostolorum et pro<foreign xml:lang="el">ξ</foreign>etarum.</s>
				</p>
				<p>
					<s n="7" xml:lang="la" type="auto">Tandem ad postulata nostra decernitur; orant tamen, ut parcatur nominibus.</s>
					<s n="8" xml:lang="la" type="auto">Si quid in aliquem haberemus vel in senatum ipsum, in curia aut per consulem aut subordinatos tractaremus: nos equidem admonere ipsos officii, opere exequantur, quod nos verbo docemus; inde veram pacem et concordiam in republica conflari posse ipsosque et a deo et a nobis laudem habituros.</s>
					<s n="9" xml:lang="la" type="auto">Et sic dimittitur senatus.</s>
				</p>
				<p>
					<s n="10" xml:lang="la" type="auto">Erant quidam in populo, qui dicebant, si vel digitum latum cessissemus, magnam inde materiam impiis exhibitam fuisse et maiora et absurdiora in posterum conandi; adhortabantur item, ut essemus constantes; adversarios enim nostros turpiter confusos nihil contra nos posse.</s>
					<s n="11" xml:lang="la" type="auto">Si nos eiicere animus est, singulos in posterum adorientur.</s>
					<s n="12" xml:lang="la" type="auto">Orato igitur pro nobis et ecclesia nostra dominum.</s>
					<s n="13" xml:lang="la" type="auto">Salutant te caeterosque doctos cooperarii mei.</s>
					<s n="14" xml:lang="la" type="auto">Raptim, Scaffusii anno 1550, martii 28.</s>
				</p>
				<p>
					<s n="15" xml:lang="la" type="auto">Tuus ex animo Simpertus Vogtius.</s>
				</p>
				<p>
					<s n="16" xml:lang="la" type="auto">Doctrina et pietate eximio viro d. Heinrycho Bullingero, Tigurinae ecclesiae pastori vigilantissimo.</s>
				</p>
				<p>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
