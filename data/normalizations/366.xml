<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization366">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #366</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Miratus es fortasse, vir doctissime, qui factum sit, quod in reditu a Berna te non adierim teque de rebus illic actis fecerim certiorem.</s>
					<s n="3" xml:lang="la" type="auto">De primo igitur primum respondebo.</s>
					<s n="4" xml:lang="la" type="auto">D. Hallerus hortatus est me, ut via Tigurum ad destram relicta Thermas Helvetiorum peterem atque inde recta Bülach, ubi adirem ipsius matrem dataque mihi mandata exponerem.</s>
					<s n="5" xml:lang="la" type="auto">Obsecutus sum amico, pręsertim quum nihil esset, quod tibi meis de rebus exponerem atque, si quid fuisset, id se Hallerus tibi expositurum recepit diligenter.</s>
					<s n="6" xml:lang="la" type="auto">Nunc ad alterum.</s>
					<s n="7" xml:lang="la" type="auto">Postquam audivissem ex Hallero simul et ludi literarii salarium senatusque Bernensis animum, quod vellent me statim ad se proficisci neque expectare kalendas februarias neque in aliquot annos mecum pacisci neque sumptum ferre rebus meis eo usque vehendis, videns conditionem ex re mea non esse, nihil egi coram senatu, tametsi Hallerus meus id maxime vellet.</s>
					<s n="8" xml:lang="la" type="auto">Habes totum negocium, cuius experiundi causa tantum itineris susceperam.</s>
					<s n="9" xml:lang="la" type="auto">Quum vero in reditu Campidunum venissem, forte fortuna praeter omnem spem et opinionem senatus illius oppidi me ad annuum concionandi munus conduxit.</s>
					<s n="10" xml:lang="la" type="auto">Interea quoque, dum essem in reditu, vocaverant me Augustani, quas literas domum reversus inveni.</s>
					<s n="11" xml:lang="la" type="auto">Preoccuparant Campidonenses, quare Augustanis me excusavi; hoc tamen anno exacto me illis inserviturum promisi.</s>
					<s n="12" xml:lang="la" type="auto">Ita iam quartam hebdomadam ago Campiduni satis quiete et ex animo, nisi quod mihi deus simul acerbissimum poculum miscuit; abstulit enim mihi uxorem charissimam relictis tribus liberis infantibus.</s>
					<s n="13" xml:lang="la" type="auto">Nihil acerbius in tota vita sum expertus; perturbate sunt hoc casu omnes meę vivendi rationes.</s>
				</p>
				<p>
					<s n="14" xml:lang="la" type="auto">Hallero etiam hec mea scripsissem, nisi tabellarius festinando me vix hęc scribere permitteret.</s>
					<s n="15" xml:lang="la" type="auto">Tu eum, queso, de his facito certiorem atque rogato, ut Epitomen nostram vel faciat imprimi vel remittat cum hoc nuncio.</s>
					<s n="16" xml:lang="la" type="auto">Laetus Augusta discessit habitatque iam Kaufpurę; quare ad eum si quid missurus est, frustra Augustam miserit; si quid tamen Augustam vult, quod certo ad me perveniat, ad doctorem Gereonem mittat.</s>
					<s n="17" xml:lang="la" type="auto">Apud nos in templo papistici ritus et missę habentur.</s>
					<s n="18" xml:lang="la" type="auto">Mihi neque cum ritibus illis neque missa quicquam est negocii.</s>
				</p>
				<p>
					<s n="19" xml:lang="la" type="auto">Consilium mihi tuum imperti, an in hac temporum difficultate aut potius perversitate matrimonium repetendum censeas.</s>
					<s n="20" xml:lang="la" type="auto">Bene vale cum omnibus.</s>
					<s n="21" xml:lang="la" type="auto">Saluta D. Musculum et Gervasium atque alios, si qui mihi bene volunt.</s>
					<s n="22" xml:lang="la" type="auto">Datum 11. Decembris 1548.</s>
					<s n="23" xml:lang="la" type="auto">Campiduni.</s>
				</p>
				<p>
					<s n="24" xml:lang="la" type="auto">Thomas Naogeorgus vel Kirchmayer.</s>
				</p>
				<p>
					<note type="address">[Adresse:]</note>
					<s n="25" xml:lang="de" type="auto">Dem wohlgelehrten und achtbaren Herrn Heinrichen Bullingern, Lehrer der Gemeinde Gottes in Zürich, meinem günstigen, lieben Herrn und Freund.</s>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
