<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9702">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9702</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Omnes tuas, reverendissime d. pater, bona fide curatas accepi et pleraque etiam in iis comprehensa magna cum admiratione et spe legimus.</s>
					<s n="3" xml:lang="la" type="auto">At cum respondendi ad singula facultas mihi nunc non suppetat, partim ob curas domesticas etc., quae prope me ad insaniam redigunt, partim ob mercatum et nundinas nostras, in quibus semper ab exteris et popularibus misere divexamur, brevissimis nunc, quod res est, aphorismis respondeo.</s>
					<s n="4" xml:lang="la" type="auto">Regem expirasse ex Italia quoque affertur et confirmatur; at de mortis genere hactenus non ita instituti fuimus; credibile tamen est monstrum eiusmodi monstroso occubuisse morbo.</s>
				</p>
				<p>
					<s n="5" xml:lang="la" type="auto">Capitanei et tota fere gens nostra corvorum instar in hisce nundinis hiat et adventum ambasiatoris nummosum cupidissime adhuc sperat.</s>
				</p>
				<p>
					<s n="6" xml:lang="la" type="auto">Hodie dicebatur non procul abesse; sed, qui veniat, non videtur.</s>
					<s n="7" xml:lang="la" type="auto">Vanos putant esse rumores de obitu tam sancti regis.</s>
					<s n="8" xml:lang="la" type="auto">Audivi etiam hodie ex viris fide dignis Hispani nuncios adesse cum pecunia et peti numerosum militem Rhaetum abducendum in Belgium.</s>
					<s n="9" xml:lang="la" type="auto">Astute equidem, cum moras nectat Gallus et pater rex sit exhaustus ille bonus nec pauci etiam sint, quibus iampridem Hispanorum divitię salivam moverint.</s>
					<s n="10" xml:lang="la" type="auto">- Quid Ulpius ille Comensis aut potius Antichristus ipse tentet in Valle Tellina, ex aliorum literis, quas mitto, te malo intelligere.</s>
					<s n="11" xml:lang="la" type="auto">D. Lentulus adhuc claudicat et parum scribit, cum raras certis de causis a me quoque accipiat.</s>
					<s n="12" xml:lang="la" type="auto">- Cum ante menses aliquot d. Campellus veniam a dominis peteret et dimissionem, rogatus ab ipsis, ut maneret, mansit et in officio voluit pergere.</s>
				</p>
				<p>
					<s n="13" xml:lang="la" type="auto">Sed 9. iunii praeter omnem expectationem in ipsius locum iunior Pontisella electus est.</s>
				</p>
				<p>
					<s n="14" xml:lang="la" type="auto">Quid ego sentiam et quibus artibus hoc sit effectum, proxime scribam; iisdem artibus Gantnerum quoque, qui in haeresi sua pertinaciter pergit, in meum locum laborant subornare.</s>
					<s n="15" xml:lang="la" type="auto">Non potuerunt hi ferre concordiam nostram, quam incorrupte servavimus; hinc illa repentina mutatio.</s>
					<s n="16" xml:lang="la" type="auto">In quam me miseriam deieceritis, brevi patebit.</s>
					<s n="17" xml:lang="la" type="auto">- Si meum habere volunt iudicium de alio paedagogo creando, prae caeteris d. Müllerus mihi in ore erit; hunc mea vox eliget et nullum alium, si modo velit.</s>
					<s n="18" xml:lang="la" type="auto">Quaeso, per occasionem ei dicas, ne aegre ferat, quod neque nunc scribam neque ad literas ipsius nuper responderim, me proxime plenissime scripturum.</s>
					<s n="19" xml:lang="la" type="auto">Intelliget nimirum ex d. Pontisella, quid rei sit.</s>
					<s n="20" xml:lang="la" type="auto">Cupio etiam apud d. Hallerum excusari; nam proxima septimana et scribam et in literis mittam, quae mittere possum.</s>
					<s n="21" xml:lang="la" type="auto">Ignosce vero, colendissime mi d. pater, quod/qui te tot verbis (putabam enim me vix tria scripturum) obtundam.</s>
				</p>
				<p>
					<s n="22" xml:lang="la" type="auto">Agimus gratias tuae paternitati, quod de mirabilibus istis nos erudire sis dignatus, et deum vobiscum pręcabimur, ut tandem lis et contentio illa sacramentaria cum veritatis victoria terminetur.</s>
					<s n="23" xml:lang="la" type="auto">Deum immortalem, quam insperata et certa tamen est dei vis et potentia.</s>
				</p>
				<p>
					<s n="24" xml:lang="la" type="auto">Salutant tuam amplitudinem omnes nostri.</s>
					<s n="25" xml:lang="la" type="auto">Ocyssime 1574. 14. iunii.</s>
				</p>
				<p>
					<s n="26" xml:lang="la" type="auto">T. t. supll. Th[obias] Eglius.</s>
				</p>
				<p>
					<s n="27" xml:lang="la" type="auto">Amplissimo viro d. d. Heinrycho Bullingero, Tigurinae ecclesiae antistiti primario, d. suo singulari reverentia et observantia colendissimo.</s>
				</p>
				<p>
					<s n="28" xml:lang="de" type="auto">Zürich an Herr Pfarrer zum grossen Münster.</s>
				</p>
			</div>
		</body>
	</text>
</TEI>
