<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2963">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2963</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quanquam non est, quod ad te nunc scribam, mi venerande charissimeque Bullingere, scribendum tamen per adeo certum nuncium omnino putavi, ne officio defuisse ulla ratione merito tibi videri possim, qui insignibus etiam beneficiis salutare te debebam.</s>
					<s n="3" xml:lang="la" type="auto">Singularem tuam munificentiam toties iam prior expertus; verum non est hic mihi tecum certandi animus, qui sciam me turpiter, istuc si coner, vincendum.</s>
					<s n="4" xml:lang="la" type="auto">Satis mihi fuerit, quando aliter fieri non potest, si memorem meum (a quo nihil expectas) animum tot tantorumque tuorum in me collatorum beneficiorum intelligas tantisper, dum domini benignitate adiutus reipsa aliquando, quam non fuerim ingratus, declarem.</s>
				</p>
				<p>
					<s n="5" xml:lang="la" type="auto">Verum sepe iam me ista tibi occinentem, mi suavissime anime, audisti beneque tecum actum putabis, si non porro quoque sic tibi obstrepentem audire opporteat, id quod curabo tamen, ne moestius fiat.</s>
				</p>
				<p>
					<s n="6" xml:lang="la" type="auto">Novi nihil novi, quod ignores.</s>
					<s n="7" xml:lang="la" type="auto">Saxones audimus magna intemperie agi?</s>
					<s n="8" xml:lang="la" type="auto">adversus nostrarum ecclesiarum ministros, in quos communia christianorum arma potius quam in Turcos verti opportere existiment idque non pro concione solum, sed publicis etiam scriptis, quę alia super alia excudant, omnibus persuadere conentur.</s>
					<s n="9" xml:lang="la" type="auto">Ego nihil, tu nihil non huius, scio, vidisti, si vera sunt, quę constanter adeo minime vani viri affirmant.</s>
				</p>
				<p>
					<s n="10" xml:lang="la" type="auto">Argentorati certe librum mirifice prodigiosum iam divulgari accipio huius ipsius odiosissimi iamdudum argumenti.</s>
					<s n="11" xml:lang="la" type="auto">Autor quis sit, nondum audio; sed in horas illinc literas affinis mei Petri Schaͤri, quem nosti, expecto, qui bona fide (non dubito), quicquid tragędiarum per istos quosdam praefractiores quam doctiores et saniores homines motum est, copiose perscribet, tametsi omnia tu nunc certius ex summo et incomparabili theologo d. P. Martyre, quem vestrum iam factum supra modum gratulor, vel cognoveris vel propedie sis cogniturus.</s>
					<s n="12" xml:lang="la" type="auto">Ah, quantum degenerant Argentinenses nonnulli theologi a sanctissimi pię memorię Buceri ingenio, qui cunctus ita perpetuo in concilianda stabiliandaque ecclesiarum Christi pace distringebatur, ut multis etiam immodicus hac in re videretur, cum in istis etiam decimam huius studii partem desyderare cogamur.</s>
					<s n="13" xml:lang="la" type="auto">Faxit communis servator noster Iesus Christus, ut inter tot fatales orbis christiani motus caput attollat, regnet ac triumphet veritas nosque seriam resipiscentiam inter tot pressuras et turbines mundi meditantes et apud creditas nostrę fidei ecclesias fortiter urgentes nomen suum sive per vitam sive per mortem in sanctitate et iusticia veritatis glorificemus.</s>
				</p>
				<p>
					<s n="14" xml:lang="la" type="auto">Bene vale, mi suavissime pectus, et assiduis piorum votorum tuorum patrociniis apud Christum nos adiuva.</s>
					<s n="15" xml:lang="la" type="auto">Salutem tibi, quam possunt, amanter et veneranter ascribere iubent nostri, cumprimis Funclius, Fuchsius, Witenbachus etc.</s>
					<s n="16" xml:lang="la" type="auto">Salveant symmiste et administri tui in opere domini atque inter hos praecipue Theodorus noster, R. Gualtherus, gener tuus cum Wolfio et d. d. Martyr ille, si iam istuc advenit, age fac mea vice per te officiosissime salutetur, candidus vere ac integer christianę veritatis testis, cuius studium et opera ut scholę pariter et ecclesię vestrę frugifera et felicissima sint a caelesti patre per Christum impetrare sedulo ac fideliter adnitor.</s>
					<s n="17" xml:lang="la" type="auto">Iterum atque iterum vale.</s>
				</p>
				<p>
					<s n="18" xml:lang="de" type="auto">Bielis 10. Julii 1556.</s>
				</p>
				<p>
					<s n="19" xml:lang="la" type="auto">T[uus] Ambr[osius] Bl[aurerus].</s>
				</p>
				<p>
					<s n="20" xml:lang="de" type="auto">Franzose und Kaiser sollen wiederum zertragen und den fünfjährigen Fred schon aus sein.</s>
					<s n="21" xml:lang="de" type="auto">Der Papst soll die Kaiserischen Colonischer vertrieben haben und sich damit declariert, wie gut kaiserisch er sei; aber da scheide niemand etc.</s>
				</p>
				<p>
					<s n="22" xml:lang="de" type="auto">Es soll der Margraf Albrecht und Württemberg sondern Verstand mit einander gemacht und Herzog Christoph ein Kloster eingenommen haben ausserhalb seiner Dition, da er aber vermeint Castvogt zu sein.</s>
					<s n="23" xml:lang="de" type="auto">Wirtemberg, Wirzburg, König Ferdinand und etliche mehr sollen sich von neuem zusammen verbunden haben.</s>
				</p>
				<p>
					<s n="24" xml:lang="de" type="auto">Die Augsburgerische Confession wird immer umgezogen, wie man sich ob der Vereinbarte habe und dabei bleiben wolle; sie wird aber auf etliche Wege in etlichen Artikeln gedeutet und ausgelegt, dass sie die eidgenössischen Kirchen allein ausschliessen; dawider will sich alles Wetter erheben.</s>
				</p>
				<p>
					<s n="25" xml:lang="de" type="auto">Kaiser soll in Hispaniam samt der Königin Maria und ein oder zwei jungen Herren König Ferdinandi die Schiffahrt vorgenommen haben, sollen noch zu Brüchsel sein...</s>
				</p>
				<p>
					<s n="26" xml:lang="de" type="auto">Aber dies alles ist bei uns noch ungewiss; warten alle Stunden Brief von Augsburg, auch Strassburg.</s>
					<s n="27" xml:lang="de" type="auto">Was Ihr Dero und anderer Sachen halber gewiss habe, wollt mir bei diesem gewissen Boten nicht verhalten.</s>
				</p>
				<p>
					<note type="address">[Adresse:]</note>
					<s n="28" xml:lang="la" type="auto">D. H. Bullingero suo.</s>
				</p>
			</div>
		</body>
	</text>
</TEI>
