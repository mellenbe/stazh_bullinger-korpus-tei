<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1203">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1203</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratissimae fuerunt mihi literae tuae, ut omnia tua, colende mi Calvine frater charissime, ac gratulor nobis pulcherrimum illum consensum, divina haud dubie providentia sic temperatum ut dum tu aeditionem Consensionis postulas nos in ędenda illa laboramus atque iam nostra sponte vulgaveramur.</s>
					<s n="3" xml:lang="la" type="auto">Ex his et multis aliis auspicatis signis ominamur illam non sine magno fructu esse aeditam.</s>
					<s n="4" xml:lang="la" type="auto">Nuper miseram tibi primum folium ex altera tantum parte excusum.</s>
					<s n="5" xml:lang="la" type="auto">E praelo enim subripueram.</s>
					<s n="6" xml:lang="la" type="auto">Iam integram Consensionem mitto.</s>
				</p>
				<p>
					<s n="7" xml:lang="la" type="auto">Alterum ex his exemplaribus mittes d. Vireto.</s>
					<s n="8" xml:lang="la" type="auto">Quid quod tu et ego eundem movemus lapidem?</s>
					<s n="9" xml:lang="la" type="auto">Nescis haud dubie quid egerim hactenus, et agam qua possum diligentia apud serenissimum Angliae regem regnique consiliarios, ut caveant sibi ab impio illo Tridentino concilio.</s>
					<s n="10" xml:lang="la" type="auto">Neque ego de tuis institutis et consiliis quicquam a quoquam intellexi.</s>
					<s n="11" xml:lang="la" type="auto">Iam vero, dum prodeunt labores nostri publici, apparet omnibus utrumque eandem rem agere.</s>
					<s n="12" xml:lang="la" type="auto">Quanquam tu pro donorum excellentia doctius et exactius agas.</s>
					<s n="13" xml:lang="la" type="auto">Mire placuit praefacio d. Vergerio destinata.</s>
					<s n="14" xml:lang="la" type="auto">Et ago tuae humanitati gratias qui illam mihi communicare dignatus sis.</s>
					<s n="15" xml:lang="la" type="auto">Mittam illi hanc et literas per primum quemque tabellionem fidelem.</s>
					<s n="16" xml:lang="la" type="auto">Nam propter lacum nostrum glacie constrictum rari ad nos ex Rhetia commeant neque nostri ipsos adeunt.</s>
					<s n="17" xml:lang="la" type="auto">Maturabo tamen ne quid negligam maligne.</s>
				</p>
				<p>
					<s n="18" xml:lang="la" type="auto">Amemus nos mutuo, Calvine, et iuvemus.</s>
					<s n="19" xml:lang="la" type="auto">Nam magnae nobis insidiae struuntur ab hominum astutissimis et impurissimis.</s>
				</p>
				<p>
					<s n="20" xml:lang="la" type="auto">Constituit Caesar pro sua pertinacia omnino cogere concilium.</s>
					<s n="21" xml:lang="la" type="auto">Nec dubium est quin nos hostes Christi accusaturi et petituri sint.</s>
					<s n="22" xml:lang="la" type="auto">Atque utinam ipse Caesar non simulet se expeditionem facere in Turcas, quam postea convertat partim in Pedemontanam partim in Helvetiam.</s>
					<s n="23" xml:lang="la" type="auto">Notus est enim suis ex artibus.</s>
					<s n="24" xml:lang="la" type="auto">Nec dubium est quin aliud hoc concilio tam anxie coacto quaerat quam vulgo appareat.</s>
					<s n="25" xml:lang="la" type="auto">Sed experientur magni principes tandem, adeoque ipse Gallus inprimis, quem tamen audio imprudenter sane adiuvare et ornare velle proditorium et pestilens illud concilium.</s>
					<s n="26" xml:lang="la" type="auto">Certissimum est Caesarem velle inter se per occasionem concilii committere Helvetios quo minus auxilii ferant Gallo, imo ut ipse eos tandem occupet laceros.</s>
					<s n="27" xml:lang="la" type="auto">Sed Galli non credunt, nihil vident, etiam cum eis haec ad oculum commonstrantur.</s>
					<s n="28" xml:lang="la" type="auto">Dominus aperiat oculos magnatibus ut cernant quid in pera sua absconsum teneat Hispanus et quid instituat vulpecula.</s>
					<s n="29" xml:lang="la" type="auto">Sed sunt quidam post factum prudentes.</s>
					<s n="30" xml:lang="la" type="auto">Nostrum fuerit constanter precari faciem domini, omnes invitare ad poenitentiam et constantiam in fide, traducereque sanguinarios illos et dolis plena consilia.</s>
					<s n="31" xml:lang="la" type="auto">Vale.</s>
					<s n="32" xml:lang="la" type="auto">Salutant te fratres.</s>
					<s n="33" xml:lang="la" type="auto">Saluta tu symmystas omnes.</s>
					<s n="34" xml:lang="la" type="auto">Dominus benedicat nobis omnibus.</s>
					<s n="35" xml:lang="la" type="auto">Tiguri 7. martii anno 1551.</s>
				</p>
				<p>
					<s n="36" xml:lang="la" type="auto">Bullingerus tuus.</s>
				</p>
				<p>
					<s n="37" xml:lang="la" type="auto">Clarissimo viro d. Ioanni Calvino Genevensis ecclesiae pastori fideli fratri charissimo suo.</s>
				</p>
				<p>
					<s n="38" xml:lang="de" type="auto">Genf.</s>
				</p>
			</div>
		</body>
	</text>
</TEI>
