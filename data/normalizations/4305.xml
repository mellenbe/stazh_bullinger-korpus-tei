<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4305">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4305</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Utinam vero potuissem virginem honestissimam neptim illam ex sorore tuam beneficio aliquo afficere.</s>
					<s n="3" xml:lang="la" type="auto">Vidit sane, quae contexuit filia mea; sed quantulum illud est?</s>
					<s n="4" xml:lang="la" type="auto">Ego paratus sum maiora, si queam, praestare vobis et quidem lubens?</s>
					<s n="5" xml:lang="la" type="auto">Superioribus diebus ex Berna literas accepi ab Hallero nostro; in iis nihil refert de iis, de quibus tu ad me scribis.</s>
					<s n="6" xml:lang="la" type="auto">Hoc tamen dicit paratos esse suos, si quid accidat; nunc 4 delectos esse legatos, quorum 2 Urbibus, 2 vero Pagis totum, quod nunc agitur, explicent negotium; legati vero hi expectantur, nondum venerunt.</s>
				</p>
				<p>
					<s n="7" xml:lang="la" type="auto">Pro literis d. Calvini descriptis maximas tuae humanitati ago gratias; non alia ex Gallia audio, nisi quod fervor persequtionis contra fideles non parum, deo gratia, deferbuit.</s>
					<s n="8" xml:lang="la" type="auto">Ita retulit Beldius Claronensis, qui hisce diebus Lutetia rediit.</s>
				</p>
				<p>
					<s n="9" xml:lang="la" type="auto">Bellum Scoticum et Anglicum urget Gallos et urit.</s>
					<s n="10" xml:lang="la" type="auto">Ex Polonia venit missus nobilis, qui plures attulit a fratribus literas.</s>
				</p>
				<p>
					<s n="11" xml:lang="la" type="auto">Continent hae inter alia Ioannem a Lasco mortuum esse 8. ianuarii magno cum dolore piorum; Stancarum iam turbare ecclesias, quae alioqui per dei gratiam multiplicentur; docere illum peregrina quaedam, inprimis Christum mediatorem esse secundum humanam dumtaxat naturam.</s>
					<s n="12" xml:lang="la" type="auto">Postularunt a nobis nostram sententiam, quam dedimus hortantes, ut sibi caveant a novis dogmatibus.</s>
					<s n="13" xml:lang="la" type="auto">Significant Vergerium profectum in Prussiam inde tentare Palatinum Vilnensem, si ei persuadere possit, ut recipiat confessionem Augustanam, pro qua iam laboratur operosius quam pro ipso Christi evangelio.</s>
					<s n="14" xml:lang="la" type="auto">Ministri per Poloniam omnes indignissime hoc ferunt.</s>
				</p>
				<p>
					<s n="15" xml:lang="la" type="auto">Scribunt, quod idem in Anglia quoque tentaverit, quo nomine cum ipso gravissime expostularit episcopus Londoniensis.</s>
					<s n="16" xml:lang="la" type="auto">Huius generis permulta commemorant; proposuerunt et alias quaestiones, ad quas respondimus.</s>
					<s n="17" xml:lang="la" type="auto">Bellum Moschoviticum iam quiescit, et Livonia pacem habet; utinam diu habeat.</s>
				</p>
				<p>
					<s n="18" xml:lang="la" type="auto">Legatus hic Bernam et Genevam profectus est etc.</s>
				</p>
				<p>
					<s n="19" xml:lang="la" type="auto">Dum haec scribo, literas accipio a clarissimo viro d. Friderycho a Salis, commissario Rhetorum in Clavenna.</s>
				</p>
				<p>
					<s n="20" xml:lang="la" type="auto">Datae sunt literae 2. iunii.</s>
				</p>
				<p>
					<s n="21" xml:lang="la" type="auto">Inter alia: "Regis Philippi classis ad Tripolim a Turcica est superata; amisit Philippus onerarias naves circiter 60; ingens est iactura, quam fecit.</s>
					<s n="22" xml:lang="la" type="auto">Aliunde quoque nunciatur 7 modo triremes evasisse et quidem vix; Turcicam classem nunc obtinere Mediterraneum mare et formidulosam esse Italiae et Siciliae et Galliae; naves habere dicitur 150" etc.</s>
				</p>
				<p>
					<s n="23" xml:lang="la" type="auto">Si res ita habet, dominus Davidem iterum liberavit a manu Saulis per immissionem Palestinorum; nam dicuntur Galli et Hispani classem reficere et occupari circa illa; contra fideles ergo non poterunt, quod instituerant, distractis ipsorum viribus.</s>
					<s n="24" xml:lang="la" type="auto">Interim vigilandum erit nobis atque orandum etc.</s>
					<s n="25" xml:lang="la" type="auto">Lucernae et Tugii et in ditione nostra Groningensi<note target="fn1" type="footnote"/> grando omnia prope attrivit.</s>
					<s n="26" xml:lang="la" type="auto">Dominus misereatur nostri.</s>
				</p>
				<p>
					<s n="27" xml:lang="la" type="auto">Vale.</s>
				</p>
				<p>
					<s n="28" xml:lang="la" type="auto">Plura iam non possum.</s>
				</p>
				<p>
					<s n="29" xml:lang="la" type="auto">Tiguri 6. iunii 1560.</s>
				</p>
				<p>
					<s n="30" xml:lang="la" type="auto">Bullingerus tuus.</s>
				</p>
				<p>
					<s n="31" xml:lang="la" type="auto">Clarissimo viro d. Ambrosio Blaurero Vituduri agenti, domino et fratri suo colendissimo et charissimo.</s>
					<s n="32" xml:lang="de" type="auto">Winterthur.</s>
				</p>
			</div>
		</body>
	</text>
</TEI>
