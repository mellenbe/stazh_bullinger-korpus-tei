<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4190">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4190</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil praecipui nunc habeo, quod ad te scribam, colendissime domine Bullingere.</s>
					<s n="3" xml:lang="la" type="auto">Ne autem negligentiae insimules, cum sim nuncium nactus opportunum, hisce meis te tuosque omnes libuit salutare.</s>
					<s n="4" xml:lang="la" type="auto">Salvi itaque sitis pariter omnes.</s>
				</p>
				<p>
					<s n="5" xml:lang="la" type="auto">Caeterum cupio me reddi certiorem, ut re vera omnes valeatis quibusque demum auspiciis Christopherus noster vos accesserit sitquene pristinae incolumitati restitutus.</s>
					<s n="6" xml:lang="la" type="auto">Utinam vero optima quaeque a vobis omnibus audire contingat.</s>
				</p>
				<p>
					<s n="7" xml:lang="la" type="auto">Nos hic bene valemus omnes dei beneficio, quanquam non careo continuis molestiis; obruor enim negociis, potissimum forensibus, quae me vitae institutum ut plurimum mutare cogunt.</s>
					<s n="8" xml:lang="la" type="auto">Ex quo etiam sequitur, quod amicis et litteris etiam non admodum licet indulgere, sumque proinde rarior ad scribendum tibi et caeteris amicis; habebis itaque me excusatum.</s>
					<s n="9" xml:lang="la" type="auto">Novi hoc habemus, quod Veneti subinde sunt solliciti, ne pax illa, quae coaluit inter tantos monarchas, ipsis pariat insigne aliquod bellum, quippe cum indies praeludia quaedam cernantur idem significantia.</s>
				</p>
				<p>
					<s n="10" xml:lang="la" type="auto">Cremae inter caetera nuperrime inventi sunt aliquot Hispani molientes quid proditionis, quorum unus dumtaxat (ut dicitur) equis est discerptus, reliqui Venetias in captivitatem abducti.</s>
					<s n="11" xml:lang="la" type="auto">Referuntur praeterea multa huiuscemodi, quae nunc praetereo.</s>
				</p>
				<p>
					<s n="12" xml:lang="la" type="auto">Cardinalis Medices papatum est assequutus praeter omnium fere expectationem, cumque ob talem adeptam dignitatem censeatur eum esse fortunatissimum, ego iudico mortales nil peius ei posse ominari; erit enim suorum praedecessorum simillimus et proinde impiissimus.</s>
				</p>
				<p>
					<s n="13" xml:lang="la" type="auto">Dux Suessiae, Mediolani gubernator, aegrotat admodum non absque vitae amittendae periculo.</s>
					<s n="14" xml:lang="la" type="auto">Romam ante octiduum se contulit Hannibal Empsensis cum insigni comitatu avunculum papam visitaturus.</s>
					<s n="15" xml:lang="la" type="auto">Sed et alias ex locis huic meae iurisdictioni contiguis permulti catervatim se Romam conferunt illuc advolantes rati ut omnes papae liberalitate insigniter donati divites domum revertantur.</s>
					<s n="16" xml:lang="la" type="auto">Cum desiderio tuas expecto litteras, me interim tibi tuisque etiam atque etiam commendans.</s>
				</p>
				<p>
					<s n="17" xml:lang="la" type="auto">Vale aeternum, colendissime domine Bullingere, quem cum tota familia tua quam diutissime quamque foelicissime opto fore incolumem.</s>
					<s n="18" xml:lang="la" type="auto">Datum raptim Clavennae die 15. ianuarii 1560.</s>
				</p>
				<p>
					<s n="19" xml:lang="la" type="auto">Tibi omnium deditissimus Federicus a Salice, commissarius Clavennensis.</s>
					<s n="20" xml:lang="la" type="auto">Ornatissimo ac clarissimo viro, domino Henrico Bullingero, Tigurinę [ecclesiae praed]icatori summo ac domino [suo iug]iter colendissimo et [observan]dissimo.</s>
					<s n="21" xml:lang="la" type="auto">Tiguri Helvetiorum.</s>
				</p>
				<p>
					<s n="22" xml:lang="de" type="auto">Dem hochgelehrten Herren Heinrichen Bullingern zu Zürich.</s>
				</p>
			</div>
		</body>
	</text>
</TEI>
