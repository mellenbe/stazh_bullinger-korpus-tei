<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1186">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1186</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Quanto me gaudio literę tuę, prestantissime d. Bullingere, adfecerint, ex hoc unico te iudicare satis posse existimo, quod tanto desiderio et petivi <foreign xml:lang="el">αθτογραξον</foreign> vestrum et multo ardentius id expectavi.</s>
					<s n="2" xml:lang="la" type="auto">Nunc vero, posteaquam omnia felicius etiam, quam speraveram, cessere, quid, quęso, a vobis omnibus iucundius mihi ac gratius accidere in hoc tristi et calamitoso tempore unquam potuisset?</s>
					<s n="3" xml:lang="la" type="auto">Scis sine dubio, quam horrendi tumultus in his regionibus exorti sunt et in quantis periculis misera domuncula Sareptana versetur, ut fere talia videantur tempora, quę non ecclesiam modo in his locis brevi oppressura sint, quę mirabiliter hucusque a deo tot in eam sęvientibus tyrannis et impiis persecutoribus tamen sustentata est, verum totius etiam Germanię aut maximę certe partis ruinam et vastationem teterrimam minitantur.</s>
				</p>
				<p>
					<s n="4" xml:lang="la" type="auto">Sustentamus nos utcunque, petimus et expectamus auxilium divinum scientes, etiamsi ex hoc nidulo pellemur, tamen mansuram esse alibi ecclesiam, quę non alligata est amplius ut in populo Israelitico uni certo loco, sed versari eam in exilio in hac vita plerumque oportet, iis praecipue, ut valde verisimile est, de caussis, quod de primo nos exilio admoneri vult deus, quando primi parentes eiecti sunt ex paradyso, ut eius rei veras caussas consideremus et vitam nostram, quantum a nobis in hac imbecillitate fieri potest, emendemus.</s>
					<s n="5" xml:lang="la" type="auto">Deinde quoque vult nos cogitare de exilio filii sui, quem misit in carnem nostram, ut ipse victimam se pro nobis ęterno patri offerret nosque a perpetua damnatione pretioso sanguine suo liberatos ęternis bonis et gaudio ac lętitia ęterna ornaret integritatique restitueret.</s>
				</p>
				<p>
					<s n="6" xml:lang="la" type="auto">Haec cum considerantur, in maximis calamitatibus ingentem piis mentibus consolationem adferunt.</s>
					<s n="7" xml:lang="la" type="auto">Corruant imperia, corruat totus orbis, reliquias tamen aliquas deum servaturum esse usque ad adventum suum certissimum est.</s>
					<s n="8" xml:lang="la" type="auto">Quomodo autem et ubi eas servaturus sit, id non nostrum est inquirere.</s>
					<s n="9" xml:lang="la" type="auto">Interim nos faciamus necessaria has tantas ęrumnas patienter feramus, iram domini portemus et de ope divina haud desperemus nec adversus eum fremamus, quia peccavimus ei, et oremus ac gratiam agamus cum propheta, qui inquit: "Bonum est, domini, quod humiliasti me, ut discerem iustificationes tuas."</s>
					<s n="10" xml:lang="la" type="auto">Haec, clarissime vir, ideo scribo, ut aliquo modo cognoscas miserabilem horum locorum statum, quem etsi non dubito te ex relatu aliorum dudum iam intellexisse, tamen meum etiam dolorem, quem literę vestrę plurimum leniverunt, tecum hac praecipue de caussa communicare volui, quod, sicut non dubito te periculis ecclesię gravissime adfici et adfligi, ita e contra certo statuo te cum tota ecclesia, ubicunque locorum dispersa vagatur, orationem tuam coniungere et ęternum patrem domini nostri Ihesu Christi pro salute miserę et adflictę ecclesię piis precibus tuis invocare.</s>
				</p>
				<p>
					<s n="11" xml:lang="la" type="auto">Recitatis iam caussis querularum mearum me huius importunitatis ac audacię seu impudentię potius meę eo facilius veniam apud te multo gravioribus occupatum negociis impetraturum spero.</s>
				</p>
				<p>
					<s n="12" xml:lang="la" type="auto">Mitto hic pręfatiunculam Osiandri, duabus disputationibus suis praefixam et d. Bibliandro plura de isto homine scripsi, qui sine dubio tecum ea communicabit.</s>
					<s n="13" xml:lang="la" type="auto">Ut igitur tuum mihi iudicium et sententiam tuam de isto articulo breviter significes, obnixe abs te peto.</s>
					<s n="14" xml:lang="la" type="auto">Omnino furit nunc paululum nactus maiorem occasionem, quam habebat Norinbergae; parturit prorsus novam religionem plenam monstrosarum opinionum, quod patet ex libello quodam nuper edito De imagine dei etc.</s>
					<s n="15" xml:lang="la" type="auto">Deo volente quamprimum dabitur occasio, latius ad te de hac re scribam.</s>
				</p>
				<p>
					<s n="16" xml:lang="la" type="auto">Nova qualia hic sint, ex literis colligere licet.</s>
					<s n="17" xml:lang="la" type="auto">Magdeburgum adhuc a Mauritio cingitur.</s>
					<s n="18" xml:lang="la" type="auto">Miseri homines, etsi audio eos satis sibi prospexisse et comeatu et aliis rebus ad hunc eorum miserabilem statum necessariis, tamen diu, nisi deus singulari auxilio suo aderit eis, sustinere tantum onus tamque difficilem obsidionem vix poterunt.</s>
					<s n="19" xml:lang="la" type="auto">Amissa etiam hac corona (quemadmodum tu eam in literis Socini appellas) metuo fortitudinem Saxonicam alioqui valde celebratam una collapsuram.</s>
					<s n="20" xml:lang="la" type="auto">Deus avertat haec ingentia mala et ecclesię suę tuta et tranquilla hospitiola benigniter concedat propter filium suum, mediatorem nostrum.</s>
					<s n="21" xml:lang="la" type="manual">Amen.</s>
				</p>
				<p>
					<s n="22" xml:lang="la" type="auto">Quod reliquum est, pręstantissime vir, oro, ut hęc omnia boni consulas et, qualiacunque sunt, in partem meliorem interpreteris.</s>
					<s n="23" xml:lang="la" type="auto">Quę scripsi, deum testor, bono et sincero animo scripsi, et quia ex literis tuis ad Lęlium Socinum, cum quo familiarissime hic conversor, datis intellexi pestem grassari apud vos et impendere et alia publica mala, bella et similia, valde abs te peto, ut illa omnia mecum communices et de statu patrię vestrę me certiorem reddas.</s>
					<s n="24" xml:lang="la" type="auto">Ego, quotiescunque offeretur occasio, non committam ullum sine literis meis ad vos venire.</s>
					<s n="25" xml:lang="la" type="auto">Quam vicissim gratum erit, si responderitis, facile ex his literis cognoscere potes.</s>
					<s n="26" xml:lang="la" type="auto">Bene vale, clarissime vir, cum tota familia tua et me, ut facis, ama.</s>
					<s n="27" xml:lang="de" type="auto">Vitenberg die Matiï Anno 1551.</s>
				</p>
				<p>
					<s n="28" xml:lang="la" type="auto">T[uus] Erhardus a Künheim.</s>
				</p>
				<p>
					<s n="29" xml:lang="la" type="auto">Iterum peto, optime d. Bullingere, ut respondeas mihi et d. Pellicano ac d. Bibliandro etiam hortator sis et instigator, ut simul scribant, quo mihi gratius facere nihil potes.</s>
				</p>
				<p>
					<s n="30" xml:lang="la" type="auto">Integerrimo viro doctrina et pietate excellenti d. Henrico Bullingero, Tygurinorum antistiti, domino et amico suo perpetuo observando.</s>
				</p>
				<p>
					<note type="remark">[Darunter von Bullingers Hand:]</note>
					<s n="31" xml:lang="la" type="auto">"Erhardi a Kienheym, Prussi."</s>
				</p>
			</div>
		</body>
	</text>
</TEI>
