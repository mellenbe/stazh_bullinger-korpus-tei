<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2154">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2154</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Novum hunc annum, compater in domino charissime, tibi ac tuis omnibus opto per omnia faustum et omnis calamitatis expertem simulque pro strena Ioanni Heinrychulo, meo filio, tuo in Christo, missa gratias ago quam possum maximas.</s>
					<s n="3" xml:lang="la" type="auto">Oro dominum, ut, quod facis, in multos annos feliciter facias et locum in te habeat illud Christi: Beatius est dare quam accipere.</s>
				</p>
				<p>
					<s n="4" xml:lang="la" type="auto">Caeterum septima huius literas ex Augusta mea accepi missas a d. Mekardo, in quibus sunt quae tibi significanda esse existimavi.</s>
					<s n="5" xml:lang="la" type="auto">Nempe ista: Concordiam in causa eucharistiae inter vos et d. Calvinum institutam quidam admodum commendant, et iudicant esse medium quoddam, quo partes contendentium conciliari queant.</s>
					<s n="6" xml:lang="la" type="auto">Et ad hanc doctus ille ac pius baro Iohannes a Lasco, qui nunc misera Anglia relicta in Dania agit, suo scripto illustrissimum electorem Palatinum et caeteras quoque quas potest ecclesias hortatur, ut in illa tandem evangelici omnes contra Antichristum conveniant.</s>
					<s n="7" xml:lang="la" type="auto">Haec ille.</s>
					<s n="8" xml:lang="la" type="auto">Qua de re si quid et ipse accepisti, obsecro communica.</s>
				</p>
				<p>
					<s n="9" xml:lang="la" type="auto">Adiecit de marchione ad hunc modum: "Interposuerunt se dux Wirtemp[ergicus] et Bavarus una cum duobus marchionibus electore et Ioanne pro ineunda concordia inter marchionem et ligam Noricam.</s>
					<s n="10" xml:lang="la" type="auto">Res serio agitur; marchio petit ingentem summam auri; dux Brunsvicensis rediit in ducatum suum."</s>
					<s n="11" xml:lang="la" type="auto">Haec ille.</s>
					<s n="12" xml:lang="la" type="auto">Quomodocunque habeat causa marchionis, certe scio secretarium illius intimum mihi notissimum praeterita septimana transisse per nos in Galliam ad regem.</s>
					<s n="13" xml:lang="la" type="auto">Denique in episcopatu Bremensi colliguntur iam 6000 equitum.</s>
					<s n="14" xml:lang="la" type="auto">Sunt, qui suspicantur conscribi illos a Caesare, ut vi magna filium suum per Germaniam traducat in Angliam illisque postea contra Gallum utatur.</s>
					<s n="15" xml:lang="la" type="auto">Gallus non satis fuit vigilans, quod Angliam attinet.</s>
					<s n="16" xml:lang="la" type="auto">Hae nuptiae magnum illi malum, nisi occurrat in tempore, minari videntur.</s>
					<s n="17" xml:lang="la" type="auto">Interea spero dominum non deserturum causam fidelium suorum, imo magis suam ipsius.</s>
					<s n="18" xml:lang="la" type="auto">Optime vale, compater charissime.</s>
					<s n="19" xml:lang="de" type="auto">Mein Margret und Kinder wünschen euch allen viel Gutes und ein ganz glückhaftiges Jahr.</s>
					<s n="20" xml:lang="la" type="auto">Salutem quaeso omnibus isthic fratribus et amicis, d. Pellicano, d. Bibliandro, d. Gvalthero, m. Zwinglio et reliquis omnibus.</s>
					<s n="21" xml:lang="la" type="auto">Bernę 1554. 10. ianuarii.</s>
					<s n="22" xml:lang="la" type="auto">W[olfgangus] Musc[ulus], tuus compater in domino.</s>
				</p>
				<p>
					<s n="23" xml:lang="la" type="auto">Praestantissimo theologo m. Heinrycho Bullingero, compatri suo in domino charissimo.</s>
				</p>
				<p>
					<s n="24" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
