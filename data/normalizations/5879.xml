<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5879">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5879</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Musculi nostri obitum iam prius te ex meis ad fratrem nuper missis cognovisse et te nobiscum dolere et magno moerore affici non dubito.</s>
				</p>
				<p>
					<s n="3" xml:lang="la" type="auto">Dominus soletur nos omnes et ecclesiae suae succurrat teque unicum iam ex veteranis illis superstitem nobis quam diutissime incolumem conservet!</s>
					<s n="4" xml:lang="la" type="auto">Nos hic agimus iam ut pupilli optimo patre orbati nec, quo nos vertamus, satis scimus.</s>
				</p>
				<p>
					<s n="5" xml:lang="la" type="auto">Opus haberemus alio tali viro; sed ubi reperiemus?</s>
					<s n="6" xml:lang="la" type="auto">Atque etiamsi reperiretur, quomodo eos impetrabimus?</s>
					<s n="7" xml:lang="la" type="auto">Ego cogitationes meas omnes in Hyperium intendo; de illo solo spero fieri posse, ut se inde, ubi est, avellat et ut a nostris recipiatur quoque.</s>
				</p>
				<p>
					<s n="8" xml:lang="la" type="auto">De Zancho post illam subscriptionem nihil est, quod hic agamus aut speremus.</s>
				</p>
				<p>
					<s n="9" xml:lang="la" type="auto">Tuum tamen, quod mihi mature significare velis, peto consilium simulque rogo, ut tua authoritate et tuis literis apud d. Steigerum, Mülinensem et Grafenriedum, quorum praecipua in hisce est authoritas, iuvare velis, ut ad Hyperium accersendum animum advertant.</s>
				</p>
				<p>
					<s n="10" xml:lang="la" type="auto">Illum enim si habere possemus, videretur vulnus ecclesiae nostrae mediocriter sanatum.</s>
				</p>
				<p>
					<s n="11" xml:lang="la" type="auto">Ex nostris neminem habemus, qui succedere possit praeter Benedictum Aretium, Abrahamum Musculum aut Valentinum Ampelandrum; sed illorum authoritas tanta non est, quantam hic locus requirit.</s>
				</p>
				<p>
					<s n="12" xml:lang="la" type="auto">Ego de hoc valde sum sollicitus; vereor enim, ne Proteus ille Basiliensis, qui se ubique ingerit et insinuat, suffusurus sit aliquid, quod nos interturbet.</s>
				</p>
				<p>
					<s n="13" xml:lang="la" type="auto">Ideo in tempore vellem illi obviam iri.</s>
					<s n="14" xml:lang="la" type="auto">Interea tamen dominum, qui pro sua providentia et nutu omnia disponit, oro, ut ipse nobis succurrat et alium substituat, cuius opera et puritas doctrinae et concordia inter nos conservari possit.</s>
				</p>
				<p>
					<s n="15" xml:lang="la" type="auto">Tu idem orabis nobiscum.</s>
				</p>
				<p>
					<s n="16" xml:lang="la" type="auto">Quod uxorem Musculi attinet, quamvis adhuc decumbat, convalescere tamen pulchre videtur, sic etiam filius eius Ioannes Friderychus; dominus illos soletur et clementer restituat.</s>
				</p>
				<p>
					<s n="17" xml:lang="la" type="auto">Novi alias nihil habeo.</s>
				</p>
				<p>
					<s n="18" xml:lang="la" type="auto">Ago vero tibi gratias pro illis, quę mihi communicasti, et rogo, ut, quę ex Francofurto acceperis, itidem nobis communices.</s>
				</p>
				<p>
					<s n="19" xml:lang="la" type="auto">Ubi Sabaudicum negotium pendeat, cognosces ex iis, quas ad fratrem scribo.</s>
				</p>
				<p>
					<s n="20" xml:lang="la" type="auto">Obiisse ferebatur princeps; sed nihil erit.</s>
				</p>
				<p>
					<s n="21" xml:lang="la" type="auto">Dominus inspiciat hic quoque et componat omnia!</s>
					<s n="22" xml:lang="la" type="auto">Genevenses nullam prorsus pacem admissuros audio, nisi omnem, qualem nunc habent, libertatem retineant; princeps vero suum ius sibi restitui petit; itaque nescio, quo res adhuc casura sit.</s>
				</p>
				<p>
					<s n="23" xml:lang="de" type="auto">Viel guter Leute hier meint, man habe sich zutief eingelassen; man behielte es wohl Alles; aber man will einmal Frieden haben.</s>
				</p>
				<p>
					<s n="24" xml:lang="de" type="auto">Gott gebe, dass er wohl grade.</s>
				</p>
				<p>
					<s n="25" xml:lang="de" type="auto">Amen.</s>
				</p>
				<p>
					<s n="26" xml:lang="la" type="auto">Salutant te dominus consul Steigerus, Mülinensis, Hallerus, Hagius, Emanuel.</s>
				</p>
				<p>
					<s n="27" xml:lang="la" type="auto">Grafenriedus Badenę est, ut scis.</s>
				</p>
				<p>
					<s n="28" xml:lang="la" type="auto">Saluta tu meo nomine amicos et fratres omnes, praesertim eos, qui sunt de domo tua, una cum universa familia.</s>
				</p>
				<p>
					<s n="29" xml:lang="la" type="auto">Bernae 9. septembris 1563.</s>
				</p>
				<p>
					<s n="30" xml:lang="la" type="auto">Iohannes Hallerus tuus.</s>
				</p>
				<p>
					<s n="31" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.</s>
				</p>
			</div>
		</body>
	</text>
</TEI>
