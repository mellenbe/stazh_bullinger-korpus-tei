<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2316">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2316</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino per Iesum Christum etc.</s>
					<s n="2" xml:lang="la" type="auto">Tantum convalui, ut muneri michi gratissimo, licet egre, preesse possim; alias nondum cessavit capitis dolor per omnia; sed sic corporis incom[m]oda pro hac mea aetate ferre cogor, donec domino aliud visum fuerit.</s>
					<s n="3" xml:lang="la" type="auto">Quod me domesticis doloribus confectum putas, charissime frater, mire in te erga me sollicitudinis argumentum est, qui egritudinis mee causam usque adeo diligenter expendis.</s>
					<s n="4" xml:lang="la" type="auto">Verum est, graviter egrotabam, dum esses apud nos Lentzburgi; sed ita agitavit me amor in te meus, ut viderer michi a doloribus pene liberatus.</s>
					<s n="5" xml:lang="la" type="auto">Ceterum quod egritudinis causam infoelix coniugium putas filię, erras, mi frater.</s>
					<s n="6" xml:lang="la" type="auto">Torquebat me quidem a initio infęlix casus; sed post reconciliationem ita totum negotium coelesti patri commisi, ut usque in hoc tempus nichil minus me torqueat.</s>
					<s n="7" xml:lang="la" type="auto">Scis, mi Bullingere, quam candido sim in te animo, ut nichil horum, quę me anxium reddere possent, te velim latere.</s>
					<s n="8" xml:lang="la" type="auto">Rogavi dominum, ut meam et filiae causam ad se susciperet meque inani sollicitudine liberet; per gratiam dei ita voti compos factus sum, ut pro hoc dono domino nunquam condignam gratiarum actiones agere queam.</s>
					<s n="9" xml:lang="la" type="auto">Torquet me magis domesticarum rerum cura, quę me cogit in hac senectute mea tenuiori victu vitam transigere, quam hęc ętas ferre potest; aut enim cogor tenuiter victitare aut alieno aere ligari, quod ita abominor, ut magis elegerim alterum, licet non sine magno periculo vitę.</s>
					<s n="10" xml:lang="la" type="auto">Constitui apud me, ubi adiuvante domino plenius convaluerim, Bernensem senatum adire (quod non praeter bonorum virorum consilia tento) illum rogare, ut mei uberiorem rationem habeat.</s>
					<s n="11" xml:lang="la" type="auto">Dominus det fęlicem successum.</s>
				</p>
				<p>
					<s n="12" xml:lang="la" type="auto">Cetera omnia apud me in bono sunt statu, et hilaris sum in officio et indefesso animo.</s>
					<s n="13" xml:lang="la" type="auto">Bene michi cum Christo servatore nostro convenit; is animum meum solus refocillat, conscientiam pacat, illius auxilio et gratia nitor et paratus sum pro gloria nominis illius quequam patienter ferre.</s>
					<s n="14" xml:lang="la" type="auto">Non ego, sed qui in me fortior est, Christus, ne quid meis tribuam viribus.</s>
					<s n="15" xml:lang="la" type="auto">Libellum, quem miseras, domino praefecto tradidi, qui gratissimo illum suscepit animo; illi es, crede michi, commendatissimus; non est opus mea opera; dominus te illi commendavit.</s>
					<s n="16" xml:lang="la" type="auto">Quod salvi domum redieritis, valde michi gratum est, quod habitam iucunditatem vestram maiore cura et sollicitudine recompensare cogimini, sors est filiorum dei; sic tristia lętis dominus commiscere solet in salutem electorum suorum, ne caducis assuescentes, coelestibus priventur bonis.</s>
					<s n="17" xml:lang="de" type="auto">Hab vergut, mein lieber Bruder; es ist kein Spiess so wohl kocht, es fehlt ein Fliegen drin.</s>
				</p>
				<p>
					<s n="18" xml:lang="la" type="auto">Solus deus animę gaudium est nunquam interiturum.</s>
					<s n="19" xml:lang="la" type="auto">Salutat te plurimum praefectus... Ioannes Delspergerus<note target="fn1" type="footnote"/>, Hammanus<note target="fn2" type="footnote"/> noster.</s>
					<s n="20" xml:lang="la" type="auto">Quod ego nichil humanitatis exhibuerim tibi, obsecro egritudini mee acceptum referas.</s>
					<s n="21" xml:lang="la" type="auto">Dabit forte deus erratum hoc<note type="margin">a.R.: errorem hunc?</note> resarciendi modum.</s>
				</p>
				<p>
					<s n="22" xml:lang="la" type="auto">Vale, amice incomparabilis, mi charissime Bullingere.</s>
					<s n="23" xml:lang="la" type="auto">Salutabis nomine me d. Gvalterum, Frisium, uxorem tuam una cum tota familia; pergare amare veterem tuum amicum.</s>
					<s n="24" xml:lang="la" type="auto">Datę Lentzburgi ipso die Gervasii, qui est 19. iunii, anno 1554.</s>
				</p>
				<p>
					<s n="25" xml:lang="de" type="auto">Den lieber und alter Freund Gervasius etc.</s>
					<s n="26" xml:lang="la" type="auto">Veteri suo amico et fratri charissimo d. Heynricho Bullingero, Tygurinę antistiti ecclesiae, amico inquam et fratri incomparabili etc.</s>
				</p>
			</div>
		</body>
	</text>
</TEI>
