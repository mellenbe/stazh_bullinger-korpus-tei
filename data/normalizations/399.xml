<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization399">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #399</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Scripsi ad te superiori mense, pater colendissime, de consilio institutę peregrinationis, quod tibi parentibusque probari omnino persuasum habeo, cum aliis de causis tum quod eo potissimum tempore Parisiis discessi, quo maxime in verę religionis confessores antichristus sevire solet.</s>
					<s n="3" xml:lang="la" type="auto">Aureliam et Biturigum urbes legum iurisque studiis florentissimas vidimus et tandem Lausannae itineris molestiis et laboribus liberati tanquam in portu conquievimus.</s>
					<s n="4" xml:lang="la" type="auto">Nihil in itinere vidi vel audivi te dignum, nisi quod in Biturigum finibus immanis quaedam bestia divinitus immissa grassatur, quae superioribus mensibus aliquot pueros devoravit.</s>
					<s n="5" xml:lang="la" type="auto">Referebant id nobis, quibus damnum dederat; saevit tantum in innoxiam aetatem; magnitudinem fere lupi habet, caput felis et incredibili velocitate est praeditum, novum et inauditum monstrum.</s>
					<s n="6" xml:lang="la" type="auto">Insalutato domino Martino Besardo Lutetiam relinquere necessitas et festinus comitum meorum abitus coegerunt; scripsi tamen literas, quibus abitus mei causae explicantur, simul etiam rogavi, ut ad nundinas Lugdunenses, quibus pecuniam numerari aut quibus nuntiis Lutetiam mitti velit, me certiorem reddat.</s>
					<s n="7" xml:lang="la" type="auto">Sumptuum, quos feci, supputationem parentibus misissem (sunt coronati 28); sed iam causam audivisti, cur ad nundinas Lugdunenses differam.</s>
					<s n="8" xml:lang="la" type="auto">Lausannae Ribittum, virum pium et doctum, conveni et magnam hominis humanitatem expertus sum.</s>
					<s n="9" xml:lang="la" type="auto">D. Viretum, quoniam occasio se nondum obtulit, non salutavi.</s>
					<s n="10" xml:lang="la" type="auto">Nullam tamen cum doctis colloquendi occasionem praetermitto propter libros, quorum mihi facile copiam facere possunt.</s>
					<s n="11" xml:lang="la" type="auto">Statui autem hoc temporis spatium, quo Lausannae dego, totum Graecę linguę consecrare et, si se occasio offerat, etiam interea linguam sanctam degustare, qua in re suam operam Ribittus est mihi pollicitus.</s>
				</p>
				<p>
					<s n="12" xml:lang="la" type="auto">Linguarum cognitionem philosophię studio longe anteferendum esse didici.</s>
					<s n="13" xml:lang="la" type="auto">Appetente vere lustrare Italiam constitui, quemadmodum superioribus proximis literis ad te scripsi; id enim absque magno tum vitę tum rei familiaris dispendio me facturum esse confido.</s>
					<s n="14" xml:lang="la" type="auto">Interea pietatis scopum praefixum habebo, utolim parentum de me expectationi respondere et patriae prodesse possim.</s>
					<s n="15" xml:lang="la" type="auto">Patri meo quid debeam, quid de me expectet, quid sentiat, faci intelligo; utinam ego olim vices repondere possim et vicissim filii offitium gratitudinemque declarare.</s>
				</p>
				<p>
					<s n="16" xml:lang="la" type="auto">Si patrem offendet, quod Lausanae degam, rogo me excusatum habeas; nam etsi literarum studia non perinde hic floreant, hoc tamen temporis spatium, quo hic iter commodum expecto, perire non patiar.</s>
					<s n="17" xml:lang="la" type="auto">Silentii etiam mei causas parentibus, obsecro, exponas; brevi scribam et omnium rerum, facile enim se tabellarii offerent, eos fatiam certiores.</s>
					<s n="18" xml:lang="la" type="auto">Meorum librorum sarcinam, quae magna non est, Lutetię reliqui Martino, quem in meis rebus fidelissimum esse expertus sum.</s>
				</p>
				<p>
					<s n="19" xml:lang="la" type="auto">Plura, quae ad te hoc tempore scribam, vir humanissime, non occurrunt; sed forte plus satis his nugis sacra tua studia interpello.</s>
					<s n="20" xml:lang="la" type="auto">Tamen, qui ex literis tuis perspicio meas tibi loquaces non videri, scribi aliquando liberius.</s>
				</p>
				<p>
					<s n="21" xml:lang="la" type="auto">Deus te nostrę ecclesię incolumen servare dignetur.</s>
					<s n="22" xml:lang="la" type="auto">Parentibus meis, toti tuę familię, uxori honestissimae liberisque suavissimis plurimam ex me salutem dicere ne graveris.</s>
				</p>
				<p>
					<s n="23" xml:lang="la" type="auto">Lausanae ex musaeo nostro 4. iduum Ianuarii anno 49.</s>
					<s n="24" xml:lang="la" type="auto">Tuus ex animo Ludovicus Lavatherus.</s>
				</p>
				<p>
					<note type="address">[Adresse:]</note>
					<s n="25" xml:lang="la" type="auto">Vigilantissimo Tigurinae ecclesię ministro Henrico Bullingero, patri suo colendo.</s>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
