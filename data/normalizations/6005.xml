<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6005">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6005</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Vix dixero, mi charissime frater, quam me solicitum, anxium et tristem reddiderit Voglerus noster exponens mihi infelix dissidium, quod illi est cum nobili quodam nobilitato<note target="fn1" type="footnote"/>, nec est, ut ego ea de re tecum pluribus agam; audio enim te sequestrem eius causae arbitrarium esse constitutum.</s>
					<s n="2" xml:lang="la" type="auto">Dominum ex animo rogo, ut bene componas; nam quo ardentius propter Christum et studium purae religionis heroinam illam diligo, hoc vehementius afficior, quoties cogito, quanto cum dedecore et offendiculo coniunctum esset, si illa involveretur suspitioni vel modicae.</s>
					<s n="3" xml:lang="la" type="auto">Quam vero exultarent hostes Christi.</s>
					<s n="4" xml:lang="la" type="auto">Conficeretur illa quoque licet innocentissima moerore.</s>
					<s n="5" xml:lang="la" type="auto">Tantam carnificinam et boni nominis contaminationem novit mille ille artifex, hostis noster infensissimus, telam funestissimam contexere.</s>
					<s n="6" xml:lang="la" type="auto">Verum fortior est Christus, qui potest infelicem telam disrumpere.</s>
					<s n="7" xml:lang="la" type="auto">Ora itaque dominum mecum, ut haec infelix res bene sopietur.</s>
				</p>
				<p>
					<s n="8" xml:lang="la" type="auto">Conandum quoque et auxilio dei perficiendum tibi imprimis arbitror, ne haec res publico discutiatur iudicio aut ad multorum perveniat aures.</s>
					<s n="9" xml:lang="la" type="auto">Nam utcunque bona inveniretur causa heroinae (ut ipsam innocentissimam esse scio), tamen existimationi eius bonae non ita bene consuleretur; haereret enim semper in multorum animis suspitio illa turpis.</s>
					<s n="10" xml:lang="la" type="auto">Consuli mihi quidem videtur rei posse, si ipsa nec animum virilem sumeret et ipso cum nobilitato illo coram (dum transigere tentaveritis) colloqueretur ipsique palam in faciem ediceret, si sic pergat, perrecturam et ipsam ita suam tueri famae integritatem, ut ipse sit sensurus revera, quid sit ignominia.</s>
					<s n="11" xml:lang="la" type="auto">Sed invocato dei auxilio pro vestra prudentia facile spero hoc malum sopietis.</s>
					<s n="12" xml:lang="la" type="auto">Tu festinabis, non differes diutius; principiis facilius mederi licebit<note target="fn2" type="footnote"/>, quam cum per longas mala incaluere moras.</s>
				</p>
				<p>
					<s n="13" xml:lang="la" type="auto">Brevior sum, quod vivam hic epistolam habes.</s>
					<s n="14" xml:lang="la" type="auto">Tiguri 4. ianuarii 1564.</s>
				</p>
				<p>
					<s n="15" xml:lang="la" type="auto">Pudet et piget me istius avis, quem mihi descripsisti.</s>
					<s n="16" xml:lang="la" type="auto">Utinam apud nos rursus habitaret et nullum bonis malisque daret scandalum.</s>
					<s n="17" xml:lang="la" type="auto">Propter heroinam valde sum solicitus; nam illam eiusque existimationem bonam ex animo amo et conservatam cupio.</s>
				</p>
				<p>
					<s n="18" xml:lang="la" type="auto">Gratissimum ergo fuerit, si mihi significaveris illam recte habere et nullo involvi periculo.</s>
				</p>
				<p>
					<s n="19" xml:lang="la" type="auto">Interim causam ipsam non recte intelligo etc. a tergo.</s>
				</p>
				<p>
					<note>[von Bullingers Hand die Bemerkung:]</note>
					<s n="20" xml:lang="de" type="auto">Des Herren von Rapolsstein Handel, Voglerin gelangt, 1564, 1567, 1568.</s>
				</p>
			</div>
		</body>
	</text>
</TEI>
