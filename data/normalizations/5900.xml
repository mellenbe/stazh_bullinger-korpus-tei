<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5900">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5900</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Tuae literae, reverende in Christo pater, quarto huius mensis circa prandium mihi sunt redditae; itaque Germanicum exemplar nunc quidem exscribere non potui; remittam post 8 dies, si vixero, et te rogo, interim hanc moram boni consulas<note type="margin">dazu a.R.: "Sed fortassis non petis remitti et hoc exemplari carere potes."</note>.</s>
					<s n="2" xml:lang="la" type="auto">Scotici regni statum lubentissime audivi.</s>
				</p>
				<p>
					<s n="3" xml:lang="la" type="auto">Utinam Froscoverus secum exemplaria Apologiae concilii Tridentini contra me attulisset; certe liber iam est in manibus adversariorum, et Balingketus, cum esset Feldkirchii, eum inspexit, sed ex manibus eius, qui habebat, extorquere eum non potuit.</s>
				</p>
				<p>
					<s n="4" xml:lang="la" type="auto">Exscripsit titulum, qui talis est: Apologia indictionis concilii Tridentini facta a Pio IIII., pontifice maximo, adversus Johannem Fabricium Montanum authore Casparo Cardillo Villalpaldeo, Hispano Segoviensi, doctore theologiae.</s>
				</p>
				<p>
					<s n="5" xml:lang="la" type="auto">Te ergo, reverende pater, vehementer et reverenter rogo, ut apud Froscoverum mihi hanc Apologiam procures.</s>
				</p>
				<p>
					<s n="6" xml:lang="la" type="auto">Sed audio Italum quoque contra me scripsisse.</s>
					<s n="7" xml:lang="la" type="auto">Utinam nunc habere potuissem hisce feriis authumnalibus; postea enim concionum moles et mercatus negotia me distinebunt.</s>
				</p>
				<p>
					<s n="8" xml:lang="la" type="auto">Smittaeum Anglum superesse nesciebam.</s>
				</p>
				<p>
					<s n="9" xml:lang="la" type="auto">Transiit hac episcopi Constantiensis, cardinalis Emsensis, presbyter, homo non indoctus, qui mihi post amicam de religione disceptationem dono dedit Smittaei libellum hoc anno Coloniae excusum.</s>
				</p>
				<p>
					<s n="10" xml:lang="la" type="auto">Titulus est de infantium baptismo contra Iohannem Calvinum ac de operibus super erogation et merito mortis Christi adversus eundem Calvinum et eius discipulos.</s>
				</p>
				<p>
					<s n="11" xml:lang="la" type="auto">Crebra in eo libello et frequens Bullingeri, Zvinglii Musculique mentio.</s>
				</p>
				<p>
					<s n="12" xml:lang="la" type="auto">Existimo te librum iam pridem habuisse.</s>
				</p>
				<p>
					<s n="13" xml:lang="la" type="auto">Quaedam obiter inspexi; videtur scriptor nullius cerebri, plaeraque sunt putida et ex meris mendaciis consuta.</s>
				</p>
				<p>
					<s n="14" xml:lang="la" type="auto">Ego hunc presbyterum, quod inter alia sciscitaretur ex me causam, cur subterfugeremus concilium Tridentinum, oratione mea de concilio remuneratus sum.</s>
				</p>
				<p>
					<s n="15" xml:lang="la" type="auto">De concilio hic nihil, venit Roma, res Gallicas corrupte et falso narrabat, ut vulgo Romae sparguntur.</s>
				</p>
				<p>
					<s n="16" xml:lang="la" type="auto">Quę de regno Neapolitano et latronum manu ad d. Martinengum perscripta sunt, vera esse affirmabat et ultro regem nominabat.</s>
				</p>
				<p>
					<s n="17" xml:lang="la" type="auto">Addebat Florentinum militem cogere, quem mittat nomini Philippi contra latrones; scribuntur eadem Bellizona.</s>
				</p>
				<p>
					<s n="18" xml:lang="la" type="auto">Sed de concilio nihildum habemus; scio Martinengum, siquidem valet, officio non defuturum; scribam denuo ad d. Martinengum.</s>
				</p>
				<p>
					<s n="19" xml:lang="la" type="auto">De d. d. Pergula iam diu nihil habere potui; sed ne Iulius quidem eius ditionis minister, iam diu quicquam; satis mirari non possum.</s>
				</p>
				<p>
					<s n="20" xml:lang="la" type="auto">Quid Venetiis actum sit cum percussoribus comitis Bergomatis, qui ante menses aliquot in templo bombardae ictu est interfectus, ex scheda apposita intelliges.</s>
				</p>
				<p>
					<s n="21" xml:lang="la" type="auto">Pro certo Venetiis ad d. Balingketum perscribitur (literas inspexi ipse) Constantinopolis magnam partem terrę motu concidisse, die zween drittel söllend yngefallen syn, et Turcam letaliter decumbere (nescio an horrore huius terrę motus).</s>
					<s n="22" xml:lang="la" type="auto">Haec sunt, quae nunc habemus.</s>
				</p>
				<p>
					<s n="23" xml:lang="de" type="auto">Die Pestilenz soll in einer Wilde im Prätigau, auf Tschuders genannt, sich eingelassen haben und ziemlich arbeiten; sonst stirbt in Bünden niemand dieser Krankheit, so viel ich weiss; dann zu Malans und Ziziers, da es einmal angesetzt, hats wieder nachgelassen.</s>
				</p>
				<p>
					<s n="24" xml:lang="de" type="auto">Ich glaube kaum, dass es uns zu Cur werde überhopfen; aber es ist ein Elend zu hören, was Unfreundlichkeit man in diesen Landen gegen denen erzeigt, denen dieser Präse zu Haus und Hof kommt etc.</s>
				</p>
				<p>
					<s n="25" xml:lang="la" type="auto">Si quae de concilio habuero, non deero.</s>
					<s n="26" xml:lang="la" type="auto">Vale, reverende in Christo pater.</s>
				</p>
				<p>
					<s n="27" xml:lang="la" type="auto">Deum rogo, ut te ecclesię suae et communi patrię diu incolumem et superstitem conservet.</s>
				</p>
				<p>
					<s n="28" xml:lang="la" type="auto">Curię 4. octobris anno 1563.</s>
				</p>
				<p>
					<s n="29" xml:lang="la" type="auto">Acta Glaronensia, ut ad nostros perscripta sunt, integra legi.</s>
				</p>
				<p>
					<s n="30" xml:lang="la" type="auto">Dedit d. Balingketus integram historiam, Italice quidem, sed habetis Iulium et alios, qui vertere possint; est memorabilis inprimis.</s>
				</p>
				<p>
					<s n="31" xml:lang="la" type="auto">Non est, quod remittas.</s>
				</p>
				<p>
					<s n="32" xml:lang="la" type="auto">Tui observantissimus Iohannes Fabricius.</s>
				</p>
				<p>
					<s n="33" xml:lang="la" type="auto">Amplissimo viro d. Heinrycho Bullingero, ecclesię Tigurinae antistiti reverendo, domino suo et in Christo patri honorando.</s>
				</p>
				<p>
					<s n="34" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
