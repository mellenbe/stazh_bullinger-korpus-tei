<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization531">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #531</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. 24. Maii hora 9. antemeridiana huc appulit Melchior Schloßer, cursor ille publicus, tuas mihi afferens literas una cum iis, quae ad Calvinum diriguntur.</s>
				</p>
				<p>
					<s n="2" xml:lang="la" type="auto">Promittebat se, antequam discederet, ad me rediturum, ut interea, si quid scribere vellem, adornarem; sed neque ego scripsi, neque ille ad me rediit.</s>
					<s n="3" xml:lang="la" type="auto">Mox enim a prandio, postquam a consule intellexisset sibi amplius manendum non esse, discessit me insalutato.</s>
					<s n="4" xml:lang="la" type="auto">Haec est ratio, propter quam per ipsum nihil, sicutipetebas, rescripsi.</s>
					<s n="5" xml:lang="la" type="auto">Quod a[d] me non sit reversus, facile suspicor, quae sit causa; nam nec in prandio mecum manere volebat; praeterita siquidem hyeme testudinem, quae ei ad me perferenda commissa erat, in itinere petulanter confregit; hinc a me abstinet, quantum potest.</s>
					<s n="6" xml:lang="la" type="auto">Caeterum incidi nunc in illum Ritterum iuniorem, qui huc appulit, si forte sibi aliqua ratione de victu apud nos prospici possit.</s>
					<s n="7" xml:lang="la" type="auto">Existimavi ego illum esse alumnum ecclesiae Tigurinae et habuisse illic aliquid stipendii, quod ille pernegat; se egestate tantum compulsum huc accessisse, quia videat illic se locum habere non posse.</s>
					<s n="8" xml:lang="la" type="auto">Quibus ego parum fido, licet incertus sim de rebus suis; nam illius petulantia diu mihi fuit nota, et, nisi fallor, unus est ex iis, qui praeterito anno publico omnium nostrum decreto virgis caesus est propter fornicationem quandam commissam; cuperem abs te certior fieri de rebus suis.</s>
				</p>
				<p>
					<s n="9" xml:lang="la" type="auto">Nunc mihil impetravit neque impetrabit sine vestro testimonio, ad quos eum relegavimus.</s>
					<s n="10" xml:lang="la" type="auto">Caeterum, quae ad tuas respondeam, haec sunt: D. Bartolomaeus Metzlerus ad nos venit 21. Martii.</s>
					<s n="11" xml:lang="la" type="auto">Commendavi illum ex te reliquis quoque fratribus, et res foeliciter admodum pro voto successit; conditio cum iam nulla vacaret, qua posset suae suorumque liberorum necessitate consuli, ipse ultro sese obtulit se libentius Steinae aliquot adhuc mansurum mensibus quam concessurum ad aliquam conditionem tenuem, a qua denuo non sine gravibus sumptibus sit transferendus ad aliam; modo hoc impetrare possit, ut recipiatur tanquam expectans, ut vocant, donec dominus aliquam commodam nobis obtulerit conditionem.</s>
					<s n="12" xml:lang="la" type="auto">Impetravimus hoc a senatu et insuper hoc, ut, si contigerit, ut vocetur ad aliquam ecclesiam, non necesse sit illi denuo huc reverti, sed recta ad constitutum locum cum suis impedimentis proficiscatur.</s>
					<s n="13" xml:lang="la" type="auto">Addiderunt ei duos coronatos domini nobisque commiserunt, ut honeste illi prospiciamus.</s>
					<s n="14" xml:lang="la" type="auto">Voluit discedens, ut gratias tibi suo nomine agere, cum statuisset non per Tigurum, sed per Badenam redire ad suos.</s>
					<s n="15" xml:lang="la" type="auto">Haec de illo.</s>
				</p>
				<p>
					<s n="16" xml:lang="la" type="auto">Iacobo Zorn, postquam ex te intellexi, quomodo habeat illius causa, rescribo paucis non esse nunc conditiones praesentes, quibus illi provideri posse putem (sicuti nec sunt) excepta una, cuius collatura est penes abbatem S. Urbani; illius est praesentare et statuere aliquem, qui doctrinae nostrae conformis sit, senatui nostro.</s>
					<s n="17" xml:lang="la" type="auto">Ab illo si recipiatur abbate, non arbitror ipsum reiiciendum a dominis, modo habeat etiam honestae conversationis a dominis Tigurinis testimonium.</s>
					<s n="18" xml:lang="la" type="auto">Metuit examen, ut ex literis illius colligo; cupit publice audiri, non privatim examinari.</s>
					<s n="19" xml:lang="la" type="auto">Hic nihil respondeo pro omnibus nobis; nescio, quid placeat senatui; solemus alioqui a Tigurina ecclesia venientes hic examinare.</s>
				</p>
				<p>
					<s n="20" xml:lang="de" type="auto">Dass die Landschaft allthalb so tapfer mit samt der Stadt, freut mich und alle guten Freunde von Herzen.</s>
					<s n="21" xml:lang="de" type="auto">Gott sei gelobt; der gab uns Bestand!</s>
					<s n="22" xml:lang="de" type="auto">Hier stand es auch wohl von Gottes Gnaden.</s>
					<s n="23" xml:lang="de" type="auto">Allein sind die von Jenff Jetz hier, begehrt in den Bund, dürfens nicht an Vorwissen meiner Herren, deren Bürger sie sind.</s>
					<s n="24" xml:lang="de" type="auto">Was gehandelt werde, will ich Euch jeder Zeit wissen lassen.</s>
				</p>
				<p>
					<s n="25" xml:lang="la" type="auto">Literas ad Calvinum destinatas mittam illi primo quoque tempore.</s>
					<s n="26" xml:lang="la" type="auto">Nihil interea neque ab ipso neque a typographo Genevensi accepi; si quid accepero, mittam.</s>
				</p>
				<p>
					<s n="27" xml:lang="la" type="auto">Quod meam responsionem ad Calvinum non remittis, miror; non retinui aliud exemplar.</s>
					<s n="28" xml:lang="la" type="auto">Dogmatum ecclesiasticorum 15 exemplaria tibi mitto, ut aliqua etiam ipsi authori mittas; misi ego illi hisce diebus 5, plura non potui obtrudere mercatori Campidonensi (ubi nunc ille concionatur), qui ad ipsum proficiscebatur; vellem ergo plura ei mitti.</s>
					<s n="29" xml:lang="la" type="auto">Reliqua tibi servato communicanda fratribus, quibus voles; si plura velis, mittam.</s>
					<s n="30" xml:lang="la" type="auto">Apiarius tibi et authori maximas agit gratias.</s>
				</p>
				<p>
					<s n="31" xml:lang="la" type="auto">De filio Erasmi proxime scripsi; non is laetaliter decumbit, ut audio a matre fuisse ipsius intellectum.</s>
					<s n="32" xml:lang="la" type="auto">Admonuisti tu inter caetera fideliter, ne pro ipso exponerem tanta, quanta matris suae et tenuitas et tenacitas ferre non possent.</s>
				</p>
				<p>
					<s n="33" xml:lang="la" type="auto">Porro venit is ad me hisce diebus petens a me pecunias, ut ad thermas quasdam proficisci queat; sic enim existimare ex consilio quorundam a febribus se liberari posse.</s>
					<s n="34" xml:lang="la" type="auto">Ego vero hoc illi negare, cum non intellexerim matrem aliud abs me flagitare, quam ut, si extrema illum urgeat necessitas, ego curem, ne decumbenti quicquam desit, quod ego me facturum in proximis recepi, non autem ut tantum ei administrem pecuniarum, ut apud thermas illas per mensem integrum vivere possit.</s>
					<s n="35" xml:lang="la" type="auto">Proinde matri velim haec prius significes; si voluerit illa, curabo, ut habeat; sed illa negante, periculosum erit mihi tantam summam exponere.</s>
				</p>
				<p>
					<s n="36" xml:lang="la" type="auto">Apud nos rerum novarum nihil geritur, quod vos scire necessarium sit, nisi quod Vannius, ille celebris musicus, Interlaci obiit ipso die dominicae resurrectionis et Abel Mülhoferus, iuvenis ille, qui praeterito anno cum Schnevlio Tiguri literis operam dabat, alter senio, alter peste confectus.</s>
					<s n="37" xml:lang="la" type="auto">Tuum contra Interim scriptum transtuli interea, dum lavarem calida, amanuensem habens, qui, quae dictarem, scriberet.</s>
					<s n="38" xml:lang="la" type="auto">Descriptum exemplar mittam Augustam.</s>
				</p>
				<p>
					<s n="39" xml:lang="la" type="auto">Bälerum admonui per literas de chirographo ad te mittendo; an miserit necne, nescio; raro alias contingit ipsum huc venire.</s>
					<s n="40" xml:lang="la" type="auto">Quod res meas attinet, eae adhuc pendent.</s>
					<s n="41" xml:lang="la" type="auto">Domini non sunt in urbe plaerique.</s>
					<s n="42" xml:lang="la" type="auto">Illis redeuntibus proponam meum negotium; dominus dirigat omnia ad gloriam suam, amen.</s>
				</p>
				<p>
					<s n="43" xml:lang="la" type="auto">Vale.</s>
					<s n="44" xml:lang="la" type="auto">Salutem ex me dicas dominis et fratribus colendissimis Pellicano, Bibliandro, Gualthero etc.</s>
					<s n="45" xml:lang="la" type="auto">Salutat vos Musculus, jodocus, Weberus, Eberhardus et Nicolaus.</s>
					<s n="46" xml:lang="la" type="auto">Familia mea omnis te tuamque offitiosissime salutat.</s>
				</p>
				<p>
					<s n="47" xml:lang="la" type="auto">Bernae 26. Maii 1549.</s>
				</p>
				<p>
					<s n="48" xml:lang="la" type="auto">Tui studiosissimus Ioan[nes] Hallerus.</s>
				</p>
				<p>
					<note type="address">[Adresse:]</note>
					<s n="49" xml:lang="la" type="auto">Fidelissimo Christi et ecclesiae ministro D. Heinrycho Bullingero, domino suo et compatri venerando.</s>
					<s n="50" xml:lang="de" type="auto">Zürich.</s>
				</p>
			</div>
		</body>
	</text>
</TEI>
