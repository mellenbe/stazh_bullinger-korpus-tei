<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2089">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2089</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Perscripsi nuper, vir ornatissime, me et Cholini filio renunciaturum tantum abesse, ut quem alium essem admissurus ad mensam meam, quamobrem et stipendiatis vestris et ipsi Colino prospexi apud alium professorem apud nos rhetorices, virum bonum, cuius tamen absentis uxori illos obtrusi hac spe, quod reverso marito possem persuadere, ut retineret; at vero secus evenit.</s>
					<s n="2" xml:lang="la" type="auto">Nam hic fide, mihi fecit de inopia rerum ad sustentationem illorum necessariarum et rogavit, alibi providerem.</s>
					<s n="3" xml:lang="la" type="auto">Ego vero, cum melius illis consulere non possem, tandem dixi, si placeret, periculum apud me facerent, quod et ego facturus essem; fortasse, si et illi meminissent sui officii, me retenturum nec ipsos aliud desideraturos, si tractem pro mediocritate, quam penderent, pecuniae commode satis.</s>
					<s n="4" xml:lang="la" type="auto">Quae conditio ubi placuit, in mensam meam recepi, hypocausta tria cum suis cubiculis ac lectisteriis quatuor elocavi, cistas et mensas et repositoria librorum et s... affatim subministravi, utpote quae singulis habitationibus sunt de... per me adiuncta, ne comparare ea necesse habeant, qui incolunt studiosi, quicunque pendunt pro omnibus singuli triginta florenos valore 15 bazenorum et pro lotione et lectorum quotidiana preparatione dalerum unum.</s>
					<s n="5" xml:lang="la" type="auto">Atqui sic adhuc apud me agunt, quem norunt nullam petulantiam, insolentiam, temulentiae ignaviaeque studium ferre posse, quocirca et modestiores sunt planeque sobrii ac diligentes, adeo ut, si sic pergant instituere vitae et studiorum suorum rationes, ausim polliceri de singulis, quod evasuri sint in bonos, doctos et ecclesiis summe utiles et honestos viros.</s>
					<s n="6" xml:lang="la" type="auto">Quamobrem, si adhuc stat sententia tuum transmittere nobis filium et quidem mihi cohabitare meaque vivere frugalitate ac disciplina, polliceor et tuae humanitati fidem et operam omnem et maiorem quam multis aliis.</s>
					<s n="7" xml:lang="la" type="auto">Hisce paucis bene vale cum domo tota et viris bonis omnibus.</s>
					<s n="8" xml:lang="la" type="auto">Datae Marpurgi 26. novembris anno 1553.</s>
				</p>
				<p>
					<s n="9" xml:lang="la" type="auto">Wigandus Happelius, ex animo vester.</s>
				</p>
				<p>
					<s n="10" xml:lang="la" type="auto">Ad lectiones publicas et studiorum suorum promotionem quod attinet, nihil plane habent, quod requirant praeter hoc, quod, ut theologiae et linguarum studio suo sit quam optime consultum, sic nihil ipsis hic deesse ad discendas artes praeter tempus; metuunt enim, ne citius revocentur, quam illarum cursum absolverint.</s>
					<s n="11" xml:lang="la" type="auto">Qua in re consuluerim praeter morem et debitum quid largiamini et indulgeatis aliquibus, si fieri potest et carere queant ipsorum opera ecclesiae vestrae.</s>
				</p>
				<p>
					<s n="12" xml:lang="la" type="auto">Clarissimo viro domino Heinricho Bullingero, Tgurinae ecclesiae antistiti longe omnium dignissimo.</s>
				</p>
				<p>
					<s n="13" xml:lang="de" type="auto">Zürich.</s>
				</p>
			</div>
		</body>
	</text>
</TEI>
