<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4801">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4801</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Scripsi verno hoc tempore semel et iterum vobis, domini colendi et fratres charissimi, ac spero meas vobis literas fideliter esse traditas; negotiis vero gravibus et variis tribuo, quod nihil hactenus acceperim a vobis responsi.</s>
					<s n="3" xml:lang="la" type="auto">Nec sane cuperem sancta vestra studia impedire per me, quinimo dominum oro, ut amoveat omnia vobis impedimenta, quo expedite in via domini multo cum fructu progredi liceat, quemadmodum hactenus per dei gratiam factum esse fatemur et ideo domino deo nostro gratias agimus.</s>
				</p>
				<p>
					<s n="4" xml:lang="la" type="auto">Varii hic sparguntur rumores de inhabitatoribus vallis Agroniae, quos misere divexet princeps Sabaudiae, ita et de gravibus in Gallia turbis motibusque.</s>
					<s n="5" xml:lang="la" type="auto">Cuperemus de his aliquando edoceri a vobis, ut, si sint felicia, gaudeamus et exultemus cum fratribus nostris, si vero sint infausta, ne desinamus precari dominum pro periclitantibus.</s>
					<s n="6" xml:lang="la" type="auto">Apud nos sane res omnes mediocriter habent, nisi quod Subsylvani et Svytenses, Quinquepagicorum omnium acerbissimi, subinde graves contra Claronenses spirant minas.</s>
					<s n="7" xml:lang="la" type="auto">Verum speramus dominum et horum cohibiturum ferociam.</s>
				</p>
				<p>
					<s n="8" xml:lang="la" type="auto">Claronenses etsi sint constantes, aequum tamen est, ut et vos pro eorum salute invocetis dominum.</s>
					<s n="9" xml:lang="la" type="auto">In Rhetia pullulant dissidiorum principia inter ministros.</s>
				</p>
				<p>
					<s n="10" xml:lang="la" type="auto">Speramus autem mature compescendos, qui ad novas res nimium proclives esse videntur.</s>
					<s n="11" xml:lang="la" type="auto">Mihi quidem videtur hoc tempestivius et gravius succurrendum rebus laborantibus, quo propensiora esse videntur quorundam ingenia ad damnata dogmata etc.</s>
					<s n="12" xml:lang="la" type="auto">Qui has vobis affert literas, vir bonus est Polonus, Christophorus Trecius.</s>
				</p>
				<p>
					<s n="13" xml:lang="la" type="auto">Adduxit ad me duos pueros nobiles cum paedagogo etc.</s>
					<s n="14" xml:lang="la" type="auto">Attulit egregium ab ecclesiis testimonium.</s>
				</p>
				<p>
					<s n="15" xml:lang="la" type="auto">Operam dabit literis apud vos.</s>
				</p>
				<p>
					<s n="16" xml:lang="la" type="auto">Mittitur ab ecclesiis; cupiunt hae illum bene in vera religione institui, ut aliquando ipsis cum fructu inserviat, scholam aperiat et ministros ecclesiae formet; amant autem nostras ecclesias, et placet nostrum doctrinae genus simplex.</s>
					<s n="17" xml:lang="la" type="auto">Proinde commendo hunc vobis Trecium et oro per nostram amicitiam, ut ipsum ametis et studia eius iuvetis, denique patres eius sitis.</s>
				</p>
				<p>
					<s n="18" xml:lang="la" type="auto">Ego illi vestram fidem, diligentiam et humanitatem praedicavi; amat ille vos et desiderat.</s>
					<s n="19" xml:lang="la" type="auto">Efficite ergo pro vestra pietate, ut, quantum in vobis est, multo cum fructu redeat ad suos.</s>
					<s n="20" xml:lang="la" type="auto">Sed cur vos ad ea voco, ad quae scio alias vos esse promptissimos?</s>
					<s n="21" xml:lang="la" type="auto">Amate nos in domino et valete cum symmystis et fratribus omnibus; nostri vos salutant omnes.</s>
					<s n="22" xml:lang="la" type="auto">Tiguri 17. maii anno 1561.</s>
				</p>
				<p>
					<s n="23" xml:lang="la" type="auto">Bullingerus vester.</s>
					<s n="24" xml:lang="la" type="auto">[...] Clarissimis viris d. Ioanni Calvino et Theodoro Bezae, Genevensis ecclesiae fidelissimis ministris, dominis colendis et fratribus charissimis meis.</s>
					<s n="25" xml:lang="de" type="auto">Genf.</s>
				</p>
			</div>
		</body>
	</text>
</TEI>
