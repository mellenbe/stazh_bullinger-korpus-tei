<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8999">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8999</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi, reverendissime mi domine compater, epistolam tuam una cum novis illis et tristissimis rebus Belgicis; dominus concedat, ut mox meliora percipiamus.</s>
					<s n="3" xml:lang="la" type="auto">Venit similis fama ad nostros papistas Claronam, qualem Curiensis ille promulgavit; gaudent plerique maxime et suas res usque salvas fuisse iactitant.</s>
					<s n="4" xml:lang="la" type="auto">Alii vero dubitant verum esse, quod spargitur, cum nondum a quoquam, cui tuto fidem dare possint, perceperint.</s>
					<s n="5" xml:lang="la" type="auto">Deus optimus maximus faxit, ut omnes adversarii spe inani et in suo perverso gaudio confundantur.</s>
				</p>
				<p>
					<s n="6" xml:lang="la" type="auto">Gratulamur res in Gallia bene se habere; deus illos perpetuo una cum omnibus regnis et ecclesiis universis, quae sese Christi verbo subiecerunt, conservare dignetur.</s>
					<s n="7" xml:lang="la" type="auto">Ego insuper tibi ingentes gratias ago pro libello d. Halleri, quem sane eleganter ex immenso illo iuris canonici pelago in breve compendium congessit.</s>
					<s n="8" xml:lang="la" type="auto">Deus ipsius laboribus magis atque magis benedicat.</s>
					<s n="9" xml:lang="la" type="auto">Scripsit is mihi nuper Berna, in quo scripto se hos quidem tempore nihil aliud, quam quod ubique gentium promulgatum sit, habere affirmat et inter reliqua (quod mihi vehementer dolet) se articulari morbo ita detineri scribit, ut non tam manuum fere quam pedum destituatur officio.</s>
					<s n="10" xml:lang="la" type="auto">Rogo te, mi domine compater, ut quamprimum certi quid de rebus Inferioris Germaniae ad vos Tigurum pervenerit, me certiorem facere velit, ut, si bonum hoc fuerit, deo gratias agere pergamus, vel si minus fausta fuerint, assiduis precibus apud ipsum instemus, ut suos ab hostium tyrannide et omnibus adversitatibus asserere dignetur.</s>
					<s n="11" xml:lang="la" type="auto">Quod res nostras attinet, se habent in illa mediocritate, in qua hactenus fuere; speramus indies prosperiora.</s>
					<s n="12" xml:lang="la" type="auto">Haec boni consulito.</s>
				</p>
				<p>
					<s n="13" xml:lang="la" type="auto">Salutat te cum tuis omnibus uxor et tota mea domus.</s>
					<s n="14" xml:lang="la" type="auto">Salvum te item cupiunt ammanus noster Schulerus, Thomas Schmid quaestor, Elmerus scriba et dominus Avienus noster, quibus solis ego nova haec commonstravi.</s>
					<s n="15" xml:lang="la" type="auto">Raptim Glaronae 27. augusti anno 1572.</s>
				</p>
				<p>
					<s n="16" xml:lang="la" type="auto">Tui observandissimus Io[hannes] Hugo Claronae.</s>
					<s n="17" xml:lang="la" type="auto">Ornatissimo clarissimoque viro domino Heinrycho Bullingero seniori, urbis Tigurinae ecclesiae ministro fidelissimo, domino ac compatri meo charissimo et summa observantia colendissimo.</s>
				</p>
				<p>
					<s n="18" xml:lang="de" type="auto">An m. Heinrichen Bullingern, Pfarrern zum grossen Münster zu Zürich.</s>
				</p>
			</div>
		</body>
	</text>
</TEI>
