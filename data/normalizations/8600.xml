<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8600">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8600</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gratias tibi habeo immortales, mi pater observande, quod literas Thobiae nostri mihi communicaveris, quae me vehementer exhilararunt; spero meliora ab Rhetis quam antea.</s>
				</p>
				<p>
					<s n="3" xml:lang="la" type="auto">Qui enim Mario, civi conterraneo suo, non pepercerunt, multi minus Blandratam et huius similes ferent, nisi imber aliquis aureus Danaes propositum immutet.</s>
					<s n="4" xml:lang="la" type="auto">De ecclesia negotiis ne, quaeso solicitus sis; desideramus quidem tuam praesentiam; sed interim tui omnes sedulo officium faciunt.</s>
					<s n="5" xml:lang="la" type="auto">Ludovicus heri in Gladio coenavit, ut audio, unde coniicio illum melius habere.</s>
					<s n="6" xml:lang="la" type="auto">Bernangum nihildum scripsi ad Kerizium nostrum, quia nuntius nullus se offert et ego huius argumenti literis nolim ab Harpyis intercipi, quae contactu et visu quoque omnia foedant.</s>
					<s n="7" xml:lang="la" type="auto">Scribo haec iam cubitum iturus et nuntium mihi datum esse gaudeo, cum ante coenam acceperim d. quaestoris literas, quas mitto.</s>
					<s n="8" xml:lang="la" type="auto">Videbis, quam improbe se torqueat et in omnes formas mutet Satan.</s>
					<s n="9" xml:lang="la" type="auto">Respondi d. quaestori et monui, prudenter causam hanc considerent; argumentum enim eiusmodi esse, quod, si hic valeat, in omnes alios postea stringi possit.</s>
					<s n="10" xml:lang="la" type="auto">Miseros nos, qui causas nostris talibus arbitris committere cogimur, qui ut in politicis omnia venalia habent, ita in religionis causa cum ipso deo ludunt; sed magno tandem hic lusus ipsis constabit.</s>
					<s n="11" xml:lang="la" type="auto">Pridie d. Stettani literas accepi, quas etiam coniungere volui; nova, quae illis continentur, ad d. quęstorem misi.</s>
					<s n="12" xml:lang="la" type="auto">Quae de Belgis pyratis scribit Stettanus, confirmant peregrini mercatores, qui ad nundinas nostras venerunt; addunt Hispanos omnes, qui in navi erant, in mare praecipites datos esse, nimirum ut Marianismum abluant.</s>
					<s n="13" xml:lang="la" type="auto">Mihi hoc supplicium tot tantisque illorum sceleribus mitius esse videtur.</s>
					<s n="14" xml:lang="la" type="auto">Quod praeterea scribam, non habeo, nisi quod caritas annonae aliquanto remissior facta est; hodie modius tritici septem libris veniit.</s>
					<s n="15" xml:lang="la" type="auto">Lucernenses praefectum suum mirifico cum fastu Badenam deduxerunt; equites audio fuisse 160.</s>
					<s n="16" xml:lang="la" type="auto">Deus optimus maximus te cum filiis, filiabus et tota familia servet, et ut illis omnibus salutem dicas, oro.</s>
					<s n="17" xml:lang="la" type="auto">Vale.</s>
				</p>
				<p>
					<s n="18" xml:lang="la" type="auto">Tiguri 29. iunii anno 1571.</s>
				</p>
				<p>
					<s n="19" xml:lang="la" type="auto">Tui observantissimus Rodolphus Gvaltherus.</s>
				</p>
				<p>
					<s n="20" xml:lang="la" type="auto">Clarissimo viro et eximio Iesu Christi servo domino Heinricho Bullingero, ecclesiae Tigurinae fidelissimo pastori, affini et patri suo cum reverentia observando.</s>
					<s n="21" xml:lang="de" type="auto">Im Girenbad.</s>
				</p>
			</div>
		</body>
	</text>
</TEI>
