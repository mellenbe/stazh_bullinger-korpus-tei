<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8467">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8467</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Faxit Christus, ut hic annus illuxerit tibi tuisque felicissimus dominusque pergat tibi benedicere, augere donis suis et protegere ab omni malo!</s>
					<s n="2" xml:lang="la" type="auto">Iam per mensem fere nullas ad te dedi literas propter negotia varia, quibus opprimor, et sane in utilitatem vestram et ecclesiae totus in eo fui, ut affinis ille et filius meus Gwaltherus sermones illos suos 6 dedicaret amplissimo consuli et in praeliminari dedicatoriaque tractaret negotium, quo de controvertitur apud vos.</s>
					<s n="3" xml:lang="la" type="auto">Faxit Christus, ut multo cum fructu id sit factum!</s>
				</p>
				<p>
					<s n="4" xml:lang="la" type="auto">Gratulor ecclesiae vestrae datum esse Capellum; spero enim per hunc ei consultum optime, quod et a domino precibus peto.</s>
					<s n="5" xml:lang="la" type="auto">Salutabis ipsum et gratulaberis ipsi.</s>
					<s n="6" xml:lang="de" type="auto">Es wird des Willens mehr werden mit der Zeit und Unwillens viel abgehen.</s>
				</p>
				<p>
					<s n="7" xml:lang="la" type="auto">Praesentia viri docti et piae vitae mitigabit multa.</s>
					<s n="8" xml:lang="la" type="auto">Si Ganthnerus fodit foveam, videat ne in ipsam cadat<note target="fn1" type="footnote"/>.</s>
					<s n="9" xml:lang="la" type="auto">Tu perges et in synodo et extra synodum tueri verum et refutare falsum.</s>
					<s n="10" xml:lang="la" type="auto">Quodsi necessarius est tibi adhuc liber meus retineto illum, donec abunde eo fueris usus; si post mensem nunum et alterum remiseris, sat cito.</s>
					<s n="11" xml:lang="la" type="auto">Remitto episcopale negotium lupinum<note type="margin">a.R.: ... Volpi...!</note>.</s>
					<s n="12" xml:lang="la" type="auto">Nihil aliud licet expectare ab istis.</s>
					<s n="13" xml:lang="la" type="auto">Dominus evertat eos!</s>
				</p>
				<p>
					<s n="14" xml:lang="la" type="auto">Quicquid tu potes pro conservatione fidelium, praestabis iuvando apud proceres.</s>
					<s n="15" xml:lang="la" type="auto">Dominus benedicat negotio.</s>
					<s n="16" xml:lang="la" type="auto">Laborandum et orandum, quoad vixerimus.</s>
					<s n="17" xml:lang="la" type="auto">Inclusi his chartam varia continentem nova, quae partim ad me partim ad Gwaltherum sunt perscripta.</s>
					<s n="18" xml:lang="la" type="auto">Beza rediit Genevam e Gallia salvus et incolumis.</s>
					<s n="19" xml:lang="la" type="auto">Ecclesiae incipiunt reparari in Gallia.</s>
					<s n="20" xml:lang="la" type="auto">Futura est ibi synodus generalis intra breve tempus; vocatur eo et Beza; nam evangelici dumtaxat de reparandis ecclesiis in illa synodo inter se consultabunt.</s>
					<s n="21" xml:lang="la" type="auto">Plurima alia ad te essent scribenda; sed tempore excludor.</s>
					<s n="22" xml:lang="la" type="auto">Tu boni haec consulas, oro, et valeas una cum domo tua.</s>
				</p>
				<p>
					<s n="23" xml:lang="la" type="auto">Tiguri 12. ianuarii 1571.</s>
				</p>
				<p>
					<s n="24" xml:lang="la" type="auto">Bullingerus tuus.</s>
				</p>
				<p>
					<s n="25" xml:lang="la" type="auto">Salutabis consules, Pontasellam, d. Gregorium, Bonetum etc. et alios nostros.</s>
				</p>
				<p>
					<s n="26" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino et fratri meo honorando et dilecto.</s>
				</p>
				<p>
					<s n="27" xml:lang="la" type="auto">Chur.</s>
				</p>
			</div>
		</body>
	</text>
</TEI>
