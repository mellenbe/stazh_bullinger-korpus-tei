<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1142">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1142</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Non potui citius habere nuncium; citius alias respondissem ad tuas, maxime quod attinet illud argumentum, de quo scribo in hisce inclusis.</s>
					<s n="3" xml:lang="la" type="auto">Quod reliqua attinet, expecto quotidie exemplaria nostra.</s>
					<s n="4" xml:lang="la" type="auto">Cognovi quomodo cum Froschouero conveneris, et ago tibi pro tuis laboribus gratias.</s>
					<s n="5" xml:lang="la" type="auto">Exemplaria quidem tot non admodum desidero; quomodo enim illa omnia hic distraherem?</s>
					<s n="6" xml:lang="la" type="auto">Tamen, quicquid tibi placet, mihi quoque placebit.</s>
					<s n="7" xml:lang="la" type="auto">Si 50 habuissem exemplaria vel saltem 25 primae pressurae et totidem secundae, 5 Helvetici idiomatis et 20 Latina, fuissem contentus.</s>
					<s n="8" xml:lang="la" type="auto">Si pro reliquis Froschouerus aliquid dare voluisset, nihil petiissem nisi forte Biblia Germanica maioris formae, siquidem Biblia mea valde commaculavi in colligendis hisce preculis.</s>
					<s n="9" xml:lang="la" type="auto">Tamen, quia sic cum illo convenisti, optime sum contentus, et siquidem aliquid aliud tibi visum fuerit, fac pro tuo arbitrio.</s>
					<s n="10" xml:lang="la" type="auto">Hoc peto, ut per hunc nuncium, si interea non per alium dimisisti, exemplaria accipiam; suscipiet enim portanda, si illi tradita fuerint.</s>
					<s n="11" xml:lang="la" type="auto">Quod alia concernit, nihil quidem ex Gallia habemus novi, nisi quod aiunt captivi electoris filium cum duobus aliis Germanicis principibus esse in Gallia et impetrasse a rege magnam pecunię summam pro bello contra Caesarem suscipiendo et hoc bellum in Saxonia iam esse in procinctu.</s>
					<s n="12" xml:lang="la" type="auto">Scribitur interea ex Augusta Ioannem Fridericum lętaliter aegrotare idque non sine suspicione veneni.</s>
					<s n="13" xml:lang="la" type="auto">Schertlius adhuc in Gallia manet.</s>
					<s n="14" xml:lang="la" type="auto">De captivo Basiliensi Myconius vel Gastius te erudire poterunt.</s>
					<s n="15" xml:lang="la" type="auto">Hic nihil est novi, nisi quod quaestor Hallerus resignavit suum officium; successit illi pandereta Dilgerus, vir corpore et animo praestans.</s>
					<s n="16" xml:lang="la" type="auto">Ex Geneva nihildum habeo certi, quid fiat in causa Hieronymi.</s>
					<s n="17" xml:lang="la" type="auto">Farellus superioribus diebus hic fuit, sed necdum ipse quicquam cognovit.</s>
					<s n="18" xml:lang="la" type="auto">Salutant te nostri, Musculus.</s>
					<s n="19" xml:lang="de" type="auto">Wittenbachius etc.</s>
					<s n="20" xml:lang="la" type="auto">Saluta meo nomine tuos omnes, tum quoque dominos ac fratres, Pellicanum, Theodorum, Gvaltherum et... Ich, min husfraw und kind wünschend üch und üwerem volk allem ein guͦt glückhafft jar.</s>
					<s n="21" xml:lang="la" type="auto">Datae Bernae 7. ianuarii 1551.</s>
				</p>
				<p>
					<s n="22" xml:lang="la" type="auto">Ioannes Hallerus tuus.</s>
				</p>
				<p>
					<s n="23" xml:lang="la" type="auto">Clarissimo viro m. Heinrycho Bullingero, Tigurinae ecclesiae fidelissimo pastori, domino et compatri suo colendissimo.</s>
				</p>
				<p>
					<s n="24" xml:lang="de" type="auto">Zürich.</s>
					<s n="25" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
