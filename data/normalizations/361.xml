<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization361">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #361</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi literas tuas 8. iduum Decembris, quae multis nominibus mihi iucundissimae fuerunt, partim, quod non obscuras tui in me amoris notas prae se ferebant, partim quod statum patrię et paternae valetudinis rationem continerent.</s>
					<s n="3" xml:lang="la" type="auto">Iamque meas satellitibus regiis vobis perferendas dederam; verum ut me novissimas tuas accepisse intelligas, non committendum putavi, quin ad tuas responderem breviter, si quid responsionem flagitare videretur.</s>
					<s n="4" xml:lang="la" type="auto">Patrem mecum rediisse in gratiam ipsemet literis testatus est; nunc vero cum idem tua habebat epistola, animum nihil mutatum esse facile intelligo.</s>
					<s n="5" xml:lang="la" type="auto">Si parentes causas Meę profectionis posito omni affectu expendant, non mihi dubium est, quin me filii offitio non defuisse dicturi sint.</s>
					<s n="6" xml:lang="la" type="auto">Iam vero, quod sumptuum, quos feci, rationem attinet, hoc tempore nihil certi propter abitum, quem tabellarii maturabant, scribere possum.</s>
					<s n="7" xml:lang="la" type="auto">Praeterea Martini Besardi peregrinationem, nam superioribus mensibus in Picardiam profectus revertetur ad festum nativitatis Christi; huic syngrapham dedi, quibus summa ascripta est.</s>
					<s n="8" xml:lang="la" type="auto">Praeterea rationem inire oportet cem contubernalibus et pecuniam, quam Martinus mihi custodiendam comisit, et reddere et quantum ad peregrinationem dare velit, rogare.</s>
					<s n="9" xml:lang="la" type="auto">Summa autem erit omnium, quae insumpsi et ad adornandam peregrinationem mihi erunt necessaria, circiter 24 coronatos.</s>
					<s n="10" xml:lang="la" type="auto">Quae summa etsi magna sit, tamen si temporis, quo Tiguro discessi et omnium meorum et temporis quo mihi inter itiniere commorandum fuit, ratio habeatur, moderata esse existimabitur.</s>
					<s n="11" xml:lang="la" type="auto">Et haec summa, modus etiam et summa omnium meorum sumptuum esse debet.</s>
					<s n="12" xml:lang="la" type="auto">Verum quoniam propter seditionem Aquitanicam in Aquitania hyemare non potui, facile perspitio e re mea non fore, si denuo hamc peregrinationem instituam, nec etiam, si diutius Parisiis heream, ubi nulla Christi confessio palam auditur.</s>
				</p>
				<p>
					<s n="13" xml:lang="la" type="auto">Praesertim si parentum consilio parere velim et paternę religionis non oblivisci.</s>
					<s n="14" xml:lang="la" type="auto">Statui igitur Lausannam proficisci cum propter in tolleranda hyemis frigora tum propter quadragesimale ieiunium, quod maxime papisticis abominationibus consecratum est.</s>
					<s n="15" xml:lang="la" type="auto">Periculum, enim, si aliquod est, tum maxime verę religionis confessoribus imminet eoque tempore maxime hactenus saeviit gladius papisticus.</s>
					<s n="16" xml:lang="la" type="auto">Lausanę si agam, non puto parentibus ingratum fore propter religionis confessionem.</s>
					<s n="17" xml:lang="la" type="auto">Parvis enim sumptibus eo proficisci possum et comitibus, quorum conversatione melior efficiar, adiungere.</s>
					<s n="18" xml:lang="la" type="auto">Ubi, si ita videatur, linguę sanctę rudimenta addiscam et appetente vere Italiam propter locorum frequentem in omnibus historiis mentionem lustrare potero et sic me sanctis theologiae studiis totum consecrare.</s>
					<s n="19" xml:lang="la" type="auto">Facile enim dignitatem et excellentiam sacrorum studiorum, si cum philosophia conferam et tenebris papisticis, possum dispicere.</s>
					<s n="20" xml:lang="la" type="auto">Utile etiam meo quidem iuditio est et frugiferum utriusque religionis sectatores conspexisse.</s>
					<s n="21" xml:lang="la" type="auto">Vestro tamen me totum arbitrio permittam.</s>
					<s n="22" xml:lang="la" type="auto">Haec de profectionis et studiorum cursu ad te scribere volui, ut videas me tuas literas accepisse et frugi filii officio non defuturum.</s>
					<s n="23" xml:lang="la" type="auto">Novarum rerum nihil habeo, quod te dignum sit.</s>
					<s n="24" xml:lang="la" type="auto">Regii satellites, qui in aula regis versantur, melius te de omnibus rebus edocere poterunt, nec possum in posterum, quid Lutetię agatur, me scripturum promittere, cum propter comites idoneos mihi iter accelerandum esse videam.</s>
					<s n="25" xml:lang="la" type="auto">Habebo tamen certos homines, ex quibus semper, quid agatur Lutetiae ubi rescivero, te faciam certiorem.</s>
				</p>
				<p>
					<s n="26" xml:lang="la" type="auto">Haec, si tibi ita videatur, parentibus referre poteris et meis verbis dicere me officio meo non defuturum esse.</s>
					<s n="27" xml:lang="la" type="auto">Patris mei amorem erga me multis argumentis non vulgaribus intelligo, id quod solum facile me in officio continebit.</s>
					<s n="28" xml:lang="la" type="auto">Faxit summus omnium ingeniorum moderator, ut aliquando expectationi respondere possim.</s>
				</p>
				<p>
					<s n="29" xml:lang="la" type="auto">Supputationem sumptuum brevi ad vos mittam, et quibus pecunia danda sit, postquam ex Martino agnovero, quibus dare velit; habet forte in Helvetia certos homines, quibus pecuniam numerare velit.</s>
					<s n="30" xml:lang="la" type="auto">Sed ne meis tibi magis molestus sim, iam finem faciam.</s>
					<s n="31" xml:lang="la" type="auto">Deus te nostrę ecclesiae diu incolumem servare dignetur.</s>
				</p>
				<p>
					<s n="32" xml:lang="la" type="auto">Parentes meos totamque tuam familiam salvem esse cupio.</s>
					<s n="33" xml:lang="la" type="auto">Lutetię Parisiorum 8. Decembris anno 1548.</s>
				</p>
				<p>
					<s n="34" xml:lang="la" type="auto">Wale iterum et literas uberrimas de omnibus rebus, statu civitatis, studiis meis, sumptibus et profectione expecta.</s>
				</p>
				<p>
					<s n="35" xml:lang="la" type="auto">Tuus ex animo Ludovicus Lavatherus Tigurinus.</s>
				</p>
				<p>
					<note type="address">[Adresse:]</note>
					<s n="36" xml:lang="la" type="auto">Vigilantissimo Tigurinę ecclesiae moderatori Henrico Bullingero, patri suo observandissimo.</s>
					<s n="37" xml:lang="la" type="auto">Tiguri.</s>
					<s n="38" xml:lang="de" type="auto">An Herren Bullingern, Predikanten zu Zürich.</s>
				</p>
			</div>
		</body>
	</text>
</TEI>
