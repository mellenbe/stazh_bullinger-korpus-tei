<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2456">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2456</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tertia mensis huius, compater in domino charissime, tuas accepi, ex quibus intelligo redditos esse tibi Commentarios meos in Genesim, quemadmodum Abrahae, filio meo, cum Basileę essem, constitueram.</s>
					<s n="3" xml:lang="la" type="auto">Non est, ut pro illis tantopere gratias agas; scio me tibi multo debere maiora.</s>
					<s n="4" xml:lang="la" type="auto">Admodum autem placet, quod Genesim es ecclesiae vestrae dominicis diebus explicaturus; spero fore, ut subinde, quae me vel fugerunt vel torserunt, per te attingantur et explicentur, de quibus oro per occasionem ad me scribas, praesertim si quid depraehenderis, quod emendandum esse putaveris; fieri non potest, ut in eiusmodi prolixis operibus non obrepat quantumvis diligenter intento somnolentia et lapsus, etiamsi animus integer sit et ab omnis generis erroribus abhorrens.</s>
					<s n="5" xml:lang="la" type="auto">Nemo sua ipsius cogitata et dicta satis vigilanter observat; in ea, quae sunt aliorum, fere omnes plus satis habemus acuminis.</s>
					<s n="6" xml:lang="la" type="auto">Et est hic liber alias sic comparatus, ut amplissimas habeat ostendendi ingenii materias, in quibus scio me hominibus illis, qui delicato palato aliorum scripta superficietenus degustant, haudquaquam satisfacere.</s>
					<s n="7" xml:lang="la" type="auto">Bonorum virorum iudicia non metuo, quae errantibus quoque non solum innoxia sunt, sed et plurimum conducunt.</s>
				</p>
				<p>
					<s n="8" xml:lang="la" type="auto">Caeterum obsecro, ne sit molestum, quas hic inclusas reperis, prima commoda occasione mittere Sangallum, ut illinc opera ministri alicuius Augustam per mercatores deferantur.</s>
					<s n="9" xml:lang="la" type="auto">Vivo cum meis satis commode, gratia sit domino, qui te ac totam domum tuam ex animo salutant.</s>
					<s n="10" xml:lang="la" type="auto">Tu vive in domino felicissime et saluta meo nomine d. Pellicanum, d. Bibliandrum, d. Gvaltherum, Phrysium et reliquos.</s>
					<s n="11" xml:lang="de" type="auto">Bern 1554. 11. Novembris.</s>
				</p>
				<p>
					<s n="12" xml:lang="la" type="auto">W[olfgangus] Musculus compater in domino.</s>
					<s n="13" xml:lang="la" type="auto">[D]octissimo viro m. Heinrycho Bullingero, compatri suo in domino charissimo.</s>
				</p>
				<p>
					<s n="14" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
