<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2175">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2175</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Tuas, mi venerande charissimeque Bullingere, 15. ianuarii accepi, pro quibus hoc maiores tibi gratias ago, quo minus tibi extra amicicię officium causae fuit, ut scriberes; hinc certe, quam me ames amanterque mei memineris, facile colligo.</s>
					<s n="2" xml:lang="la" type="auto">Servator noster Iesus te tuosque perpetuo et amet et curet.</s>
				</p>
				<p>
					<s n="3" xml:lang="la" type="auto">Sic sunt rerum Germanię nostrę horribiles turbines et pressurę, sic alię ex aliis quotidie subnascuntur gravissimorum malorum occasiones, ut nec modum ne[c] finem ullum sperari posse videam, donec totam excindat ac deleat ira ista divinę ultionis magis atque magis quotidie ingravescens, praesertim cum ne tantillum quidem resipiscentiae studium usquam apud quemquam invenias, sed omnis caro viam suam corruperit et in tanta tamque clarissima evangelii luce homines magis tenebras diligant quam lucem.</s>
				</p>
				<p>
					<s n="4" xml:lang="la" type="auto">A perpetuando concilio non puto nobis metuendum.</s>
					<s n="5" xml:lang="la" type="auto">Alius erit gladius, qui ingratissimos Germanos conficiet.</s>
					<s n="6" xml:lang="la" type="auto">Imploremus vero nos, quotquot adhuc in domino stamus, illius praesentissimum praesidium, ut in pace ad patres colligamur cum pauculis istis reliquiis, quas sibi ac Christo suo fidentes inter nostros adhuc habet, quarum nomina sunt in libro vitę.</s>
					<s n="7" xml:lang="la" type="auto">Obtrudimus seriam resipiscentiam etiam invitis, qui evangeliorum titulo se vendicant, cum nihil sint minus, ut sciant se domini prophetas habuisse, nec sit, quod deploratę ingratitudini suę prętexant, nosque animas nostras liberemus ministerium nostrum domino, qui nos vocavit, quoad eius fieri potest, approbantes.</s>
					<s n="8" xml:lang="la" type="auto">Bene vale cum domino et doctissimis pientissimisque administris tuis cum reliquis fratribus et amicis, quorum sacris precationibus iuvari apud Christum vehementer etiam atque etiam cupio.</s>
				</p>
				<p>
					<s n="9" xml:lang="de" type="auto">Datò 2. Februarii 1554.</s>
				</p>
				<p>
					<s n="10" xml:lang="la" type="auto">T[uus] Ambr[osius] Blaurer[us].</s>
				</p>
				<p>
					<s n="11" xml:lang="la" type="auto">Clarissimo viro d. H. Bullingero, fratri et amico incomparabili.</s>
				</p>
			</div>
		</body>
	</text>
</TEI>
