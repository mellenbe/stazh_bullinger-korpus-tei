<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization735">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #735</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Ornatissimo viro D. Heinrycho Bullingero Tigurinae ecclesiae antistiti fidelissimo praeceptori suo in domino colendissimo.</s>
				</p>
				<p>
					<s n="2" xml:lang="la" type="auto">Gratiam et pacem a deo patre nostro per Iesum Christum dominum nostrum.</s>
				</p>
				<p>
					<s n="3" xml:lang="la" type="auto">Literas tuas, ornatissime vir, idemque nobis in domino colendissime praeceptor, 1. octobris datas 24. demum eiusdem mensis die accepimus, una cum exemplari Consensionis vestrae in re sacramentaria.</s>
					<s n="4" xml:lang="la" type="auto">Ad quas si forte serius opinione tua respondere videbor, duplici quaeso nomine meam illam cunctationem tibi purgatam habeas.</s>
					<s n="5" xml:lang="la" type="auto">Primum quod tuae illae literae tardius nobis quam oportebat redditae sunt.</s>
					<s n="6" xml:lang="la" type="auto">Deinde quod descripto exemplari Consensionis vestrae non statim ad manum nobis erat nuntius certus, cui illud referendum tibi tuto imponere possemus.</s>
					<s n="7" xml:lang="la" type="auto">Quare hanc qualemcunque moram nostram aequi bonique consulito.</s>
				</p>
				<p>
					<s n="8" xml:lang="la" type="auto">Capita Consensionis vestrae in re sacramentaria non tantum D. Iacobus Wirbenius et I. Leopoldus, symmystae mei et fratres in Christo charissimi, et una cum illis ego quoque perlegimus et descripsimus, verum etiam legenda exhibuimus ea et reliquis fratribus Christo servientibus in agro reipublicae nostrae Bielnensis.</s>
					<s n="9" xml:lang="la" type="auto">Quod tibi minime displicere putamus, praesertim cum id studio singulari iuvandae pietatis egerimus.</s>
					<s n="10" xml:lang="la" type="auto">Docuerunt hi hactenus suas ecclesias orthodoxe nobiscum, non modo in doctrina sacramentorum, verum etiam in aliis omnibus sacrosanctae religionis nostrae capitibus.</s>
					<s n="11" xml:lang="la" type="auto">Quo ergo optimos illos viros minus poniteret?</s>
					<s n="12" xml:lang="la" type="auto">praeclarę illius suae constantiae in recepta et tot annis iam perseverata veritate, non caelandam eos esse duximus hanc vestram in re sacramentaria initam cum D. Calvino et Farello concordiam: maxime cum Calvini scripta, et gallica et latina, magis illis, cum propter vicinitatem Neocomi tum propter linguae commertium, familiaria sint quam tua, quorum illis perquam raro copia sit.</s>
					<s n="13" xml:lang="la" type="auto">Existimamus ergo eos in veteri sua sententia de sacramentis tanto in posterum confirmatiores futuros, quo plures habent eius astipulatores et suffragatores, maxime autem Calvinum et Farellum, quibus plurimum semper detulerunt.</s>
				</p>
				<p>
					<s n="14" xml:lang="la" type="auto">Porro quod nostrum de Consensione illa vestra in re sacramentaria iuditium requiris, gravem sane difficilemque nobis iniungis provinciam.</s>
					<s n="15" xml:lang="la" type="auto">Quomodo enim indoctis imperitisque nobis de summorum ingeniorum iuditio censuram agere liceret?</s>
					<s n="16" xml:lang="la" type="auto">Sed agnosco hic, praestantissime Bullingere, christianam tuam modestiam, qua cum Paulo apostolo agnoscis spiritus prophetarum prophetis esse subiectos.</s>
					<s n="17" xml:lang="la" type="auto">Proinde nos quoque, ut vis, breviter nostrum iuditium tibi de concordia illa vestra exponemus.</s>
				</p>
				<p>
					<s n="18" xml:lang="la" type="auto">Placet nobis illa apprime, non tantum quod est canonicae scripturae consentanea, verum etiam quod est compendiosa, solida, syncera, simplex, plana et perspicua.</s>
					<s n="19" xml:lang="la" type="auto">Quae etiam eo nomine nobis commendatior est, quod ab ipso Calvino capita eius in ordinem sunt congesta nobisque a Geneva transmissa.</s>
					<s n="20" xml:lang="la" type="auto">Sic enim omni tergiversationi viam in posterum praeclusam arbitramur.</s>
					<s n="21" xml:lang="la" type="auto">Non quod Calvinum credam constantiam et fidem suam unquam mutaturum posthac, sed quod authoritate huius sperem nonnullos nostratium flexos vel nunquam amplius doctrinae nostrae de sacramentis oppedere et obgannire ausuros, vel suam opinionem erroremque minus certe audacter propugnaturos.</s>
					<s n="22" xml:lang="la" type="auto">Quid enim miseri tanto promacho destituti posthac adversus veritatem auderent?</s>
					<s n="23" xml:lang="la" type="auto">Quid multis moror?</s>
					<s n="24" xml:lang="la" type="auto">Unum tantum Consensioni vestrae deesse nobis dolet, partim quod non typis excusa est, quo et quam plurimorum manibus tereretur et adulterari a nemine in posterum posset, partim vero quod Calvinus non ante multos annos collationis huius inter nos mutuae ineundae cępit.</s>
					<s n="25" xml:lang="la" type="auto">Sic enim vel ecclesiae multae nunquam sacramentariis istis contentionibus vexatae dilaceratęque essent, vel maturius ex illis liberatae minorem iacturam cum pietatis tum salutis suae fecissent.</s>
					<s n="26" xml:lang="la" type="auto">Certe Bucerus absque Theseo hoc solus non facile in Helvetia suum errorem tot ecclesiis persuadere potuisset.</s>
					<s n="27" xml:lang="la" type="auto">Calvinus enim eam inter omnes ecclesias helveticas et eruditionis et pietatis opinionem habuit et adhuc habet, ut non facile quisquam hoc dissentiente ecclesiis nostris novi dogmatis aliquid ingerere ausurus fuerit.</s>
				</p>
				<p>
					<s n="28" xml:lang="la" type="auto">Sed in hoc casu nunc sequemur hoc proverbium quo dicitur satis cito fieri quod fit satis bene.</s>
					<s n="29" xml:lang="la" type="auto">Congratulamur ergo, cum nobis tum aliis piis ubivis gentium, quod is, qui antehac semper habitus est impugnator sententiae nostrae de sacramentis, clarissima et luculentissima expositione eius propugnatorem defensoremque se semper et antea fuisse, et nunc esse, et in posterum fore, declaravit.</s>
					<s n="30" xml:lang="la" type="auto">Deo item opt. max. immortales agimus gratias quod per foelicis memoriae Zinglium perque te ac alios pios eruditosque viros huc usque veritatem suam illibatam inviolatamque adversus tot monstra conservarit.</s>
				</p>
				<p>
					<s n="31" xml:lang="la" type="auto">Nos ecclesiamque nostram abs te amari non modo literis tuis testaris, sed iam pridem id multis argumentis aliis testatissimum nobis fecisti.</s>
					<s n="32" xml:lang="la" type="auto">Ut id perpetuo agas enixe te rogamus.</s>
					<s n="33" xml:lang="la" type="auto">Nos vicissim et te et ecclesiam Tigurinam amamus Synceriter et constan[ter].</s>
					<s n="34" xml:lang="la" type="auto">Et quia offitiis aliis nostram erga vos benevolentiam declarare propter ingenii et virium nostrarum tenuitatem non possumus, saltem assiduis precibus nostris pro vobis apud dominum gratitudinem nostram vobis exhibebimus.</s>
				</p>
				<p>
					<s n="35" xml:lang="la" type="auto">Vale, ornatissime vir, una cum omnibus symmystis tuis, quos meo fratrumque meorum nomine vicissim resalutato.</s>
					<s n="36" xml:lang="la" type="auto">Dominus vos incolumes conservet in profectum suae ecclesiae.</s>
				</p>
				<p>
					<s n="37" xml:lang="de" type="auto">Datum Bielis 10. novemb. etc.</s>
				</p>
				<p>
					<s n="38" xml:lang="la" type="auto">Tuus ex animo Michael Schlatterus.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
