<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11202">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11202</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Quandoquidem hoc tempore Partrigius noster ad te venit, dicturus tibi plura multo quam ego per literas meas significare possum; atque etiam hominem illum cognoscis unum esse, qui mentiri nescit, nec simulare aut dissimulare quicquam potest; haud gravatim te laturum confido, si Eliotus tuus non tam multa nunc ad te scribat, quae alias officii ratio postulasset.</s>
					<s n="2" xml:lang="la" type="auto">Itaque te magnopere rogo et hortor, ut Partrigium, nunc apud te literarum nostrarum vice et officio fungentem, libenter audias ac studiose omnia interroges.</s>
					<s n="3" xml:lang="la" type="auto">Qui cum rerum fere omnium, quae hic aguntur, veritatem tibi eloquetur, unum hoc scito esse verissimum, libros tuos regi nostro, nec minus D. Thomae Cromwello (qui est regi a privati sigilli custodia, et ecclesiae Anglicanae vicarius generalis), mirabiliter gratos esse: cujus rei argumenta ab illis ipsis antehac accepisses, nisi solum unum hoc (quantum ego consequi possum) obstitisset, quod in monarchiis, ubi quasi unus fere lites et causas omnium expedire solet, necessitate coguntur, ut multa officia, si non penitus omittent, certe sero tandem persolvant.</s>
					<s n="4" xml:lang="la" type="auto">Quantum vero apud Anglos (nihil enim de exteris loquor) famam, laudem, ac gloriam tua scripta tibi attulerunt, profecto supra quam cuiquam credibile est dicere.</s>
					<s n="5" xml:lang="la" type="auto">Quamobrem Deum Optimum Maximum precor ut te incolumem diu servet, nec eo te spiritu carere sinat, quo perseveres plura non Anglorum modo, sed ad totius ecclesiae suae utilitatem et adjumentum scribere.</s>
					<s n="6" xml:lang="de" type="auto">Amen.</s>
					<s n="7" xml:lang="la" type="auto">Vale.</s>
				</p>
				<p>
					<s n="8" xml:lang="la" type="auto">Pro tua summa erga me benevolentia, favore, et meritis amplissimis, et literis D. Mautrenas et ad duos Polscedos cognatos meos scriptis, ingentes gratias ago; quibus efiecisti, ut non modo summa benevolentia ac studio te persequantur, sed etiam mihi ex amicis amicissimos conciliasti.</s>
					<s n="9" xml:lang="la" type="auto">Peto ut chirothecas has, quas tibi et castissimae atque honestissimae uxori tuae ac matri per Partrigium misi, boni consulatis, exiguum munus a paupere amico: illis insuper ut et toti tuae familiae salutem plurimam Eliotti nomine dicas.</s>
					<s n="10" xml:lang="la" type="auto">Iterum vale.</s>
					<s n="11" xml:lang="la" type="auto">An. 1538, August. 21.</s>
				</p>
				<p>
					<s n="12" xml:lang="la" type="auto">Tuus, N. ELIOTTUS.</s>
				</p>
				<p>
					<s n="13" xml:lang="la" type="auto">Praeceptori suo carissimo domino Henrico Bullingero.</s>
					<s n="14" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
