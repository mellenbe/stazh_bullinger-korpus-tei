<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5659">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5659</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratias ago domino deo meo, qui mihi adfuit et gratia sua me iuvit, ut ea, quae scripsi ad librum Brentii, tibi et viris piis non improbentur.</s>
					<s n="3" xml:lang="la" type="auto">Dominum oro, ut per caetera mihi ministrisque benedicat omnibus et pacem concedat ecclesiis.</s>
					<s n="4" xml:lang="la" type="auto">Non ego aliud expecto a Brentio, ab Andreae quam plaustra convitiorum; sed negotium domini est.</s>
					<s n="5" xml:lang="la" type="auto">Nihil hac nocte dormivi et iam evocor ex lecto; nunciatur adesse nuncius, qui repetat responsionem.</s>
					<s n="6" xml:lang="la" type="auto">Congero ergo proximas quasque literas, quas hic tibi mitto obsecrans, ut in tempore et tuto remittas.</s>
					<s n="7" xml:lang="la" type="auto">Fuit superioribus diebus apud nos d. Georgius Weigelius, principis Borussorum concionator aulicus; missus hic fuit a suo principe ad Brentium, ut cum ipso conferat de cena; contulit; Brentius ubiquitatem suam et monstra obiecit.</s>
					<s n="8" xml:lang="la" type="auto">Indigne hic illa tulit; convenire non potuit.</s>
					<s n="9" xml:lang="la" type="auto">Ad nos venit, nobiscum contulit; benigne audivimus.</s>
					<s n="10" xml:lang="la" type="auto">Est ille vir doctus, pius, eloquens; optime convenit nobis.</s>
					<s n="11" xml:lang="la" type="auto">Petiit a nobis literas ad suum principem et ad aliquot conciliarios.</s>
					<s n="12" xml:lang="la" type="auto">Dedi; addidi responsiones ad librum Brentii.</s>
					<s n="13" xml:lang="la" type="auto">Rediit ille Tubingam et Stutgardiam adhuc semel collaturus cum Brentio, quem ait hominem esse elati animi et pertinacis, peiorem hoc Iacobum Andream.</s>
					<s n="14" xml:lang="de" type="auto">Gott mache sie besser und erbarme sich unser!</s>
				</p>
				<p>
					<s n="15" xml:lang="la" type="auto">Misit hisce diebus ad me Martburgo senior lantgravius filium meum, qui in eius est cancellaria, et misit totam actionem principum de concilio Tridentino et imperatoris responsione; multa haec sunt etc.</s>
					<s n="16" xml:lang="la" type="auto">Amicissimas illis adiecit literas.</s>
					<s n="17" xml:lang="la" type="auto">Heri literis et libris onustum dimisi filium, cui benedicat dominus!</s>
					<s n="18" xml:lang="la" type="auto">Ex aula quoque Palatina multas attulit literas et catechesin principis impressam.</s>
					<s n="19" xml:lang="la" type="auto">En, affero tibi evangelium: nunquam vidisti totum negotium religionis expositum simplicius, etiam coenae negotium; in omnibus congruimus.</s>
					<s n="20" xml:lang="la" type="auto">Deo in coelis laus et gloria!</s>
					<s n="21" xml:lang="la" type="auto">Dum haec scribo, venit hospes Ciconiae Bada missus ad me a novo legato regis Galliae, qui Badam ad comitia venit.</s>
					<s n="22" xml:lang="la" type="auto">Salutem ab illo nunciat, omnia bona pollicetur, amicitiam et familiaritatem petit, se totum mihi offert; petit a me libros aliquot etc.</s>
					<s n="23" xml:lang="la" type="auto">Rogo, an Guysius interierit.</s>
					<s n="24" xml:lang="la" type="auto">Respondet: "Certo, nec capta est Aurelia; sed hactenus frustra obsidetur.</s>
					<s n="25" xml:lang="la" type="auto">Expectatur autem admiraldus, qui certo dicitur occupasse Cad mum" etc.</s>
					<s n="26" xml:lang="la" type="auto">Literae scriptae de Claronensi negotio ab uno legatorum scriptae sunt.</s>
					<s n="27" xml:lang="la" type="auto">Plura nunc non possum; non relegi illa.</s>
					<s n="28" xml:lang="la" type="auto">Dominus adsit tibi, benedicat tibi et tuis.</s>
				</p>
				<p>
					<s n="29" xml:lang="la" type="auto">Saluta fratrem tuum, d. Gregorium ab Ulma, sororem tuam, bonos omnes, inprimis filium tuum.</s>
				</p>
				<p>
					<s n="30" xml:lang="la" type="auto">Vale.</s>
					<s n="31" xml:lang="la" type="auto">24.<note type="misc">oder 23.</note> martii 63.</s>
				</p>
				<p>
					<s n="32" xml:lang="la" type="auto">Bullingerus tuus.</s>
				</p>
				<p>
					<s n="33" xml:lang="la" type="auto">Comitia nondum sunt finita.</s>
					<s n="34" xml:lang="la" type="auto">Abeunt rursus in militiam 1500 Quinquepagicorum, collectitia manus etiam ex mendicis et erronibus, misera, non instructa turba.</s>
					<s n="35" xml:lang="la" type="auto">Pharao festinat in mare.</s>
				</p>
				<p>
					<s n="36" xml:lang="la" type="auto">D. Ambrosio Blaurero meo.</s>
				</p>
			</div>
		</body>
	</text>
</TEI>
