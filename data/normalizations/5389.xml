<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5389">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5389</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Puto te accepisse meas literas, quas ante aliquot dies scripsi ac Bernam misi inde ad te per Hallerum mittendas; significavi in illis, quid responsi acceperim a nobili viro ab Hallwyl, et monui, quae tunc mihi videbantur monenda.</s>
					<s n="3" xml:lang="la" type="auto">Interea indicatur pro comperto papam petiturum 4000 Helvetiorum, quasi illis uti velit pro custodia sui corporis et sellae Romanae; caeterum ducentur et illi, sicuti prudentiores ominantur, in Galliam contra nostros.</s>
					<s n="4" xml:lang="la" type="auto">Si Galli pecunia missa duces sibi deligerent et mature, dubium non est, quin multo plures quam isti sint habituri milites.</s>
				</p>
				<p>
					<s n="5" xml:lang="la" type="auto">Proxima expeditione 5 Pagicorum pauci ex Durgovia et nulli ex nostris profecti sunt cum illis; omnes enim Condensi et suis favent.</s>
					<s n="6" xml:lang="la" type="auto">Mirantur plurimi, cur non petat et Condensis milites; sed destituantur nostri forte pecunia, forte malunt militare suo quam peregrino milite, quod et consultissimum esse videtur.</s>
					<s n="7" xml:lang="la" type="auto">Dominus adsit nostris et confirmet eos.</s>
				</p>
				<p>
					<s n="8" xml:lang="la" type="auto">Audimus vicisse nostros et fusos esse Guysianos; varie id narratur, necdum aliquid certi accepimus.</s>
				</p>
				<p>
					<s n="9" xml:lang="la" type="auto">In horas tuas expectamus literas, quibus plene explicentur omnia.</s>
					<s n="10" xml:lang="la" type="auto">De Helvetiis profectis sub Frölichio nihil auditur omnino.</s>
				</p>
				<p>
					<s n="11" xml:lang="la" type="auto">Lantgravius hisce diebus misit ad me tabellionem cum literis; significat brevi coitura principum comitia, in quibus agatur de recusatione concilii Tridentini.</s>
					<s n="12" xml:lang="la" type="auto">Petit ergo a me audire, quid urbes Helveticae evangelium profitentes ea in re constituerint et responderint.</s>
					<s n="13" xml:lang="la" type="auto">Existimat item necessarium esse, ut Helvetii evangelium profitentes suppetias mittant Condensi, siquidem papistici copias mittant Guysio.</s>
					<s n="14" xml:lang="la" type="auto">Inde occasionem accipio hortandi illum, ut et ipse una cum principibus evangelicis suppetias ferant Condensi, cum videant equites et pedites ex vicinia proficisci ad Guysium.</s>
				</p>
				<p>
					<s n="15" xml:lang="la" type="auto">Scis Bremenses in summo versari discrimine.</s>
					<s n="16" xml:lang="la" type="auto">Eiectus est Albertus noster.</s>
				</p>
				<p>
					<s n="17" xml:lang="la" type="auto">Mox orta est seditio.</s>
				</p>
				<p>
					<s n="18" xml:lang="la" type="auto">Ea composita nostri coeperunt esse superiores; migrarunt ergo inde ministri Lutherani; mox bona pars senatus sequ[u]ta est.</s>
					<s n="19" xml:lang="la" type="auto">Insidiis urbem adoriri et opprimere frustra conati sunt; iam ergo miras, imo prodigiosas contra Danielem consulem et cives spargunt calumnias.</s>
					<s n="20" xml:lang="la" type="auto">Tandem etiam a camera imperiali Spirae proscripti sunt.</s>
				</p>
				<p>
					<s n="21" xml:lang="la" type="auto">Dominus liberet eos a malo!</s>
				</p>
				<p>
					<s n="22" xml:lang="la" type="auto">Scripsi festinanter nec relegi.</s>
				</p>
				<p>
					<s n="23" xml:lang="la" type="auto">Vale optime.</s>
					<s n="24" xml:lang="la" type="auto">7. iulii 1562.</s>
				</p>
				<p>
					<s n="25" xml:lang="la" type="auto">Saluta amicos et fratres; nostri omnes te salutant.</s>
					<s n="26" xml:lang="la" type="auto">Tuus ille H[einrychus] B[ullingerus].</s>
				</p>
				<p>
					<s n="27" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo, domino colendo et fratri charissimo suo.</s>
					<s n="28" xml:lang="de" type="auto">Genf.</s>
				</p>
			</div>
		</body>
	</text>
</TEI>
