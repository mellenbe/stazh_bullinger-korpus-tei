<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1896">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1896</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Ante quatriduum per Richardum Hillęum tuę literę, datę 9. martii, primum mihi sunt redditę, vir clarissime; quibus significas mihi quod ex lęthali morbo, quo circa decembrem laborabas, revalueris, quo nomine maxime gaudeo: oroque dominum ut valetudinem tuam confirmet, teque suę ecclesię diu servet incolumem, ad nominis sui gloriam.</s>
					<s n="3" xml:lang="la" type="auto">Ego quoque multo periculosissime eodem mense laborabam, adeo ut fratres omnes, ac etiam d. a Lasco hospes meus, de vita mea prorsus desperarent.</s>
					<s n="4" xml:lang="la" type="auto">Verum ego per dei misericordiam mediocriter sum restitutus pristinę valetudini.</s>
					<s n="5" xml:lang="la" type="auto">Faxit dominus ut eam in augmentum regni sui pro mea tenuitate impendam.</s>
					<s n="6" xml:lang="la" type="auto">Porro quod ita apud me expostulas de negligentia d. Hoperi nihil miror, sed miror potius hominis negligentiam.</s>
					<s n="7" xml:lang="la" type="auto">Ego sane monebo eum propediem meis literis, idque serio.</s>
					<s n="8" xml:lang="la" type="auto">Verum quid sim consecuturus nescio: ipse enim ita est comparatus, ut nemini nostrum, ne domino quidem a Lasco unquam scribat, quanquam nos interea amet, adeo ut istę tuę queremonię nobis omnibus tecum sint communes.</s>
				</p>
				<p>
					<s n="9" xml:lang="la" type="auto">Interim certo tibi perusadeas velim, Bulingerum ei semper esse charissimum, ipsique fieri maximi inter omnes homines, id quod ego certo contestari possum.</s>
					<s n="10" xml:lang="la" type="auto">Quod vero pecuniam attinet, quam Hoperus mutuo dedit illis studiosis quorum meministi, discam ex ipso Hopero, quid de ea fieri velit, et si quid ab eo responsi recepero, mox significavero.</s>
				</p>
				<p>
					<s n="11" xml:lang="la" type="auto">D. a Lasco, qui adhuc apud nos est, te resalutat, mihique promisit heri, se ad te scripturum esse; ac proinde nihil amplius de eo nunc scribam, nihil dubitans quin ipse promissis sit staturus.</s>
					<s n="12" xml:lang="la" type="auto">In novis nihil habemus, quam quod rex, qui ex gravissima tussi, quę penetralia ipsasque medullas iam occupaverat, periculosissime laboravit non ita pridem, nunc melius habet: quamquam vix futurum est ut tota hac ęstate in integrum restituatur eius valetudo.</s>
					<s n="13" xml:lang="la" type="auto">Interea tamen optime semper fuit affectus ergo religionem, ac etiamnum adhuc afficitur, multoque magis quam unquam alias.</s>
				</p>
				<p>
					<s n="14" xml:lang="la" type="auto">Deus servet eum suę ecclesię, utque eum isthic vestris precibus deo commendetis rogo.</s>
					<s n="15" xml:lang="la" type="auto">Iam excuduntur articuli regio nomine, quibus subscribendum erit omnibus in ministerio constituendis, ac etiamnum iam constitutis, si modo suum ministerium retinere velint.</s>
					<s n="16" xml:lang="la" type="auto">Cęterum quod ante biennium rogavi, iterum te rogo in domino, ut per te vel alium (modo grave non sit) cures mihi isthinc ad nundinas Francofordianas mitti magnum libum non multo aromate conditum, quale ante quadriennium miseras Burchero.</s>
					<s n="17" xml:lang="la" type="auto">Facile curaretur, ut ego illud ex nundinis Francfordiensibus per manus Richardi Hillęi acciperem: quo nomine faceres mihi rem gratiorem quam ego tibi possim exprimere.</s>
					<s n="18" xml:lang="la" type="auto">Pręcium vero poteris mihi indicare: ego illud d. Hopero in diminutionem pecunię, cuius iam meminimus, dabo, aut alia, qua ipse voles, solvam ratione.</s>
					<s n="19" xml:lang="la" type="auto">Si quid ego vicissim in tui gratiam unquam potero, utere me quaeso familiariter.</s>
				</p>
				<p>
					<s n="20" xml:lang="de" type="auto">D. Mart.</s>
					<s n="21" xml:lang="la" type="auto">Micronius te iussit plurimum salvere.</s>
					<s n="22" xml:lang="la" type="auto">Saluta mihi quaeso d. Bibliandrum, d. Pellicanum, d. Gesnerum, dominumque Butlerum, cui ego opto meliorem valetudinem in domino.</s>
					<s n="23" xml:lang="la" type="auto">Vale, vir clarissime, animoque meo perpetuo colende in Christo, cui ego te tuumque ministerium commendo ex animo: meque, ut soles, ama.</s>
					<s n="24" xml:lang="la" type="auto">Londini, 7 iunii, 1553.</s>
				</p>
				<p>
					<s n="25" xml:lang="la" type="auto">Tuus ut suus Ioannes Utenhovius.</s>
				</p>
				<p>
					<s n="26" xml:lang="la" type="auto">Clarissimo viro d. Henrico Bullingero, ecclesię Tigurinae pastori fidelissimo, fratri suo ac domino colendissimo.</s>
				</p>
				<p>
					<s n="27" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
