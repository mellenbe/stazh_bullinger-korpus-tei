<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2098">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2098</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Mitto tibi, colendissime domine compater, responsum nostrum Genevatibus in causa Serveti datum, simulque cum eo excerptos ex eiusdem Serveti libris et scriptis errores, sicut eos iussi ad senatum nostrum retulimus.</s>
					<s n="3" xml:lang="la" type="auto">Si libet hęc inspicere, bene, potes curare, ut describantur; sin minus, ipsum tamen exemplar remitte mihi.</s>
					<s n="4" xml:lang="la" type="auto">Remitto ego quoque tibi Basiliensis responsi exemplar et ago gratias pro illius communicatione.</s>
				</p>
				<p>
					<s n="5" xml:lang="la" type="auto">Novi nihil habemus, nisi quod de Vercellis a Gallo captis multa variaque feruntur; aiunt quidam direptam tantum a Gallis fuisse civitatem, postea vero relictam, alii teneri eam ab iisdem volunt; nondum cognovi certi quicquam.</s>
					<s n="6" xml:lang="la" type="auto">Hodie mercatores ex Lugduno venientes retulerunt mihi multos rusticos in Picardia a Caesareanis trucidatos, quorum opera rex in reparando utebatur Hedino.</s>
					<s n="7" xml:lang="la" type="auto">Ita alternis utrinque et vincunt et vincuntur crudelissimi tyranni.</s>
					<s n="8" xml:lang="la" type="auto">Ex Germania non habemus quicquam.</s>
					<s n="9" xml:lang="la" type="auto">Tumultum tamen inter episcopum Augustanum et Boumgartnerum sedatum rursum esse aiunt.</s>
					<s n="10" xml:lang="la" type="auto">Quod christianos concernit in praefecturis Helvetiorum Italicis commorantes, spero nostros sua ope illis non defuturos et urgebo eos graviter, ut faciunt suum officium.</s>
					<s n="11" xml:lang="la" type="auto">Cum Friburgensibus nostro magistratui nunc lis est propter dominia quędam comitatus Grueriensis.</s>
					<s n="12" xml:lang="la" type="auto">Habebuntur comitia Paterniaci ad proximam diem solis, in quibus decernetur aliquid de hac controversia.</s>
					<s n="13" xml:lang="la" type="auto">Friburgenses occupaturi erant vi quędam castra; sed nostri praevenientes continuerunt eos domi, donec iure, cui cedant, decernatur.</s>
					<s n="14" xml:lang="la" type="auto">Vereor, ne contingat his urbibus, quod Tigurinis aliquando cum Svitensibus contigit; ferociunt enim valde Friburgenses, auxilio freti cantonum nostrorum.</s>
				</p>
				<p>
					<s n="15" xml:lang="la" type="auto">Ex Anglia venit ad nos Franciscus Molinęus, natione alias Gallus; ille deploranda de istius regni refert statu.</s>
					<s n="16" xml:lang="la" type="auto">Petrum Martyrem Argentorati esse dicit, tres vero oneratas exulibus naves in Daniam traiecisse regemque Danum ipsis hospitium et ecclesias in suo regno concessisse.</s>
					<s n="17" xml:lang="la" type="auto">De d. a Lasco refert, quod eo ipso die voluerit discedere, quo discedebat ipse, sed evocatum esse ad reginam, unde se scire non posse, quid cum illo agatur.</s>
					<s n="18" xml:lang="la" type="auto">Cantuariensem, Glocestriensem, Londinensem et Excestriensem espicopos in vinculis esse, principem Northumbellandię captum et obtruncatum, Vintoniensem constitutum archicancellarium et praesidem parlamenti et miseram esse confusionem in toto regno.</s>
					<s n="19" xml:lang="la" type="auto">Sed non dubito, quin tu de his habeas certiora.</s>
					<s n="20" xml:lang="la" type="auto">Volui tamen haec scribere, ut meam tibi testarer fidem.</s>
					<s n="21" xml:lang="la" type="auto">Vale.</s>
					<s n="22" xml:lang="la" type="auto">Salutant te omnes nostri; saluta meo nomine uxorem et familiam tuam universam una cum dominis fratribus et symmystis colendissimis.</s>
				</p>
				<p>
					<s n="23" xml:lang="la" type="auto">Bernae 5. decembris 1553.</s>
				</p>
				<p>
					<s n="24" xml:lang="la" type="auto">T[uus] Ioan[nes] Hallerus.</s>
				</p>
				<p>
					<s n="25" xml:lang="la" type="auto">Bielnas misi fasciculum illum literarum, quem misisti, mox postquam recepi.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero, Tigurinę ecclesiae pastori fidelissimo, domino et compatri suo unice colendo.</s>
				</p>
				<p>
					<s n="27" xml:lang="de" type="auto">Zürich.</s>
					<s n="28" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
