<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12383">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12383</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Domino suo charissimo Henrico Bullingero, viro cum pietate tum eruditione spectatissimo, <persName ref="p1580" cert="high">Ioannes</persName> Hoperus perpetuam foelicitatem praecatur.</s>
				</p>
			</div>
			<div xml:id="div2" corresp="regest2">
				<p>
					<s n="2" xml:lang="la" type="auto">Non multos ante annos, cum in aula regis nostri aulicus aulice plus satis vixerim, ornatissime domine et frater in Christo dilectissime, tum ffausto et ffoelici omine mihi obtulerint sese quedam opera dni. Huldryci Zvinglii, eximii viri pie memoriae, et commentaria in Paulinas epistolas, quae tua humanitas ffoelicissime universo orbi dextre innotuisti in perpetuo tui nominis monimentum duraturum.</s>
					<s n="3" xml:lang="la" type="auto">Ista egeregia dei dona universo mundo per vos exhibita negligere nolui, cum in ipsis presertim de anime mee salute felicitateque perpetua serio agi videbam: omni itaque studio, et veluti diligentia quadam superstitiosa, noctes atque dies operam vestris scriptis navare opere pretium fore duxi; nec labor iste mihi unquam molestus fuit in ea re.</s>
					<s n="4" xml:lang="la" type="auto">Nam postquam excessi ex ephebis, et patris clementia liberius vivendi fuit potestas, cultu impio et quovis genere idololatriae, (maiorum aemulatus impietatem) deum prius ceperam blasphemare, quam quid deus esset recte cognoveram; inde tamen dei benignitate liberatus, quod deo et vobis unice acceptum fero, iam nihil restat quod ad reliquum vitae meae et ultima fata spectat, quin ut deum pura mente colam (sciamque quid desit mihi in hoc corpore agenti, quandoquidem fallax est vite status, et nihil est omnis homo) et piis fratribus in Christo, impiis vero propter Christum inserviam: nam Christianum sibi esse natum non puto, neque sibi vivere debet; sed quicquid habet aut est, id omne non sibi tribuere debet, sed deo autori ferat acceptum, omnia sua bona omnibus existimet esse communia, prout postulet fratrum necessitas et inopia.</s>
					<s n="5" xml:lang="la" type="auto">Pudet supra modum profecto me, ista antea non prestitisse; sed velut brutum pecus, ut maxima pars hominum solet, affectibus servivi; sed melius est sero sapere quam nunquam sapere.</s>
				</p>
			</div>
			<div xml:id="div3" corresp="regest3">
				<p>
					<s n="6" xml:lang="la" type="auto">Propter meum erga vos amorem et reverentiam sepius proposueram ad vos venire, licet adhuc semper impeditus, partim propter meam adversam valetudinem, partim quod fortunae benignitatem habeo suspectam; nam pater, cui ego unicus sum filius et heres, ita propter Christi religionem mihi adversatur, quod si illius consilio obtemperare noluero, non patrem, sed sevum potius tyrannum posthac illum me habiturum scio.</s>
					<s n="7" xml:lang="la" type="auto">Brevi tamen, post mensem, in patriam descendam, ut honoribus, voluptatibus, et huius mundi amicis valedicam; et ibi curabo, si fieri potest, ut aliquam saltem partem de meo iure per amicos habeam, quo apud vos Tiguri tenuiter vivam; et si deo aliter visum fuerit, meque premi placet pauperie et egestate aut alio quovis modo, equo animo feram, et potius eligam cum populo dei exul affligi, quam temporariis peccati commodis frui; maiores arbitror (P[auli] verbis utor) divitias probrum Christi, quam Egiptiorum thesauros; respectu habeo remunerationes; vitam spero sempiternam, non meis meritis sed Christi sanguine partam.</s>
					<s n="8" xml:lang="la" type="auto">Obsecro itaque te, o vir dei, per dominum nostrum Iesum Christum, ut me in hoc itinere adiuves precationes pro me ad deum; timeo enim perfidos istos episcopos, et non frustra, quibus nihil maius e[s]t cordi, quam piorum hominum sanguinis effutio; quorum animos et ingenia sepe ego sum expertus, et non sine magno vite periculo.</s>
					<s n="9" xml:lang="la" type="auto">Remediis igitur a deo nobis datis contra illorum insidias et tyrannidem me munire cupio; suppetias vestre ecclesiae peto, ut eius pretibus adiutus solatium aliquod inde sentiam iuxta dei promissionem, qui semper adest omnibus qui illum invocant in veritate, a quo unice in omni periculo auxilium est petendum.</s>
					<s n="10" xml:lang="la" type="auto">Nam firmius praesidium fideli oratione nihil potest esse; per eam Ezechias regem Assiriorum superavit, Elijas ignem de celo evocavit, Josaphat admirabilem nactus fuit victoriam.</s>
					<s n="11" xml:lang="la" type="auto">Sed longius non fluet oratio, ne vestris piis et doctissimis auribus hisce literis tam crassa Minerva excultis offenderem.</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto">Quae nova fert Anglia, paucis accipe, charissime domine.</s>
					<s n="13" xml:lang="la" type="auto">Quantum ad religionem veram spectat, nusquam gentium plus viget idololatria: Papam trucidavit rex noster<note target="fn6" type="footnote"/>, sed non papatum; omnes monachos et moniales expulit, illorum monasteria diruit, omnia bona illorum in suum fiscum asportari iussit; ipsi tamen ad perpetuam castitatem regis imperio obligantur, etiam fragilis ille mulierum sexus; decem millia ad minus monialium habet Anglia, nulli tamen contrahendi matrimonium datur potestas.</s>
					<s n="14" xml:lang="la" type="auto">Misse impie, sacerdotum turpissimus celibatus, divorum invocatio, auricularis confessio, superstitiosa ciborum abstinentia, purgatorium, in maiori pretio nunquam antea a populo habebantur, quam hoc tempore.</s>
				</p>
			</div>
			<div xml:id="div5" corresp="regest5">
				<p>
					<s n="15" xml:lang="la" type="auto">Ffedus quod ante 2 annos initum fuit inter caesarem et regem nostrum, iamiam per literas accepi innovatur; vertat deus omnia in sui nominis gloriam.</s>
					<s n="16" xml:lang="la" type="auto">Inter Gallos et Anglos nulla spes est pacis, sed cruentum bellum indies expectamus.</s>
				</p>
			</div>
			<div xml:id="div6" corresp="regest6">
				<p>
					<s n="17" xml:lang="la" type="auto">Qui evangelio in Anglia maxime favent, in horas moriuntur: iam a duobus annis multi praeclarissimi viri diem suum obierunt; d. Audleus, cancellarius regni; dux Suffolkiae; d. Baynton, primus a cubiculis regine; dominus Puneus, qui vicem regis gerebat in villa Bolloniae; d. Thomas Wyetus, universo orbi (propter praeclaras suas virtutes) fere cognitus vestre et Christi relligionis asserimus defensor; doctor Butteus, medicus qui curam corporis regis semper habuit; omnes fuerunt a consiliis regis, et vere favebant evangelio, et quantum potuerunt gloriam dei promovebant.</s>
					<s n="18" xml:lang="la" type="auto">Peste et febri iam cursum suum finiverunt, ita quod terra est iam penitus relicta episcopis et iis qui deum et omnem verum cultum contemnunt.</s>
				</p>
			</div>
			<div xml:id="div7" corresp="regest7">
				<p>
					<s n="19" xml:lang="la" type="auto">Episcopus Wintoniensis<note target="fn7" type="footnote"/> et episcopus Westmonasterii regis nostri legati iam agunt cum caesare in Brabantia.</s>
					<s n="20" xml:lang="la" type="auto">Alter episcopus Dulmensis, qui fuit missus in Picardiam ut ibi de pace inter Gallos et Anglos tractaret cum oratori[bus] regis Franciae, est iam tamen in Angliam reversus infecta pace.</s>
				</p>
			</div>
			<div xml:id="div8" corresp="regest8">
				<p>
					<s n="21" xml:lang="la" type="auto">Res inter Scotos et Anglos adhuc anceps et dubia manet; illorum tamen praecipuas urbes et pagos Angli expugnaverunt; sed quae devastatio patriae nuper proxima estate facta fuit per comitem de Hartfor[d]ia, horresco referens.</s>
					<s n="22" xml:lang="la" type="auto">Regina Scotiae una cum cardinali latitant in montibus, et huiusmodi habent castra que expugnari non possunt.</s>
				</p>
			</div>
			<div xml:id="div9" corresp="regest9">
				<p>
					<s n="23" xml:lang="la" type="auto">Colloquium Ratisbonensae, quatenus per literas d. Buceri intelligo, est suspensum; res ita esse citius credo, atque Philippus Melanchton nondum ad eos venit neque est venturus.</s>
					<s n="24" xml:lang="la" type="auto">Et Bucerus, ut audio, celerius nostra opinione ad nos est venturus; adhuc nihil certi habemus; si quid erit certi, faciam tuam humanitatem statim certiorem, et uberiores exspectato literas si nostra nova illas expostulent.</s>
					<s n="25" xml:lang="la" type="auto">Comes Palatinus<note target="fn8" type="footnote"/> nuper evangelium in tota sua provincia praedicari curavit; sed quantum ad eucharistiam spectat, descendit (ut est in proverbiis) in equos ab azinis; nam ex papismo incidit Lutheranissimum, qui peius sentit in ea re omnibus papistis; et magis accedunt ad veritatem, qui panis substantiam in sacramento destruunt, et illius loco corpus Christi constituunt, quam qui cum pane in pane et sub pane naturale corpus Christi esse dicunt, tamen nullum locum occupare.</s>
					<s n="26" xml:lang="la" type="auto">Deus tandem, spero, dabit ei meliorem mentem.</s>
				</p>
			</div>
			<div xml:id="div10" corresp="regest10">
				<p>
					<s n="27" xml:lang="la" type="auto">Dominus Richardus Anglus<note target="fn9" type="footnote"/> cum sua pia uxore plurimum te in Christo salutant; habet iam in suis edibus duas sorores ex nobili familia natas; iunior, cui nomen est Anna, vere relligionis amantissima, perpetuam tibi precatur foelicitatem, et vestre aecclesiae precibus sese commendat, quam spero brevi videbis.</s>
				</p>
			</div>
			<div xml:id="div11" corresp="regest11">
				<p>
					<s n="28" xml:lang="la" type="auto">Eximios viros dominum Bibliandrum, d. <persName ref="p165" cert="high">Pellicanum</persName>, cum ceteris piis fratribus plurimum meo nomine iubebis salvere.</s>
					<s n="29" xml:lang="la" type="auto">Vale, doctissime et pie domine, et me inter eos annumerare praecor ut patiare, qui vestre relligionis maiestati vere et ex animo favent.</s>
				</p>
			</div>
			<div xml:id="div12" corresp="regest12">
				<p>
					<s n="30" xml:lang="la" type="auto"><placeName ref="l1049" cert="high">Argentorati</placeName>, 27. die ianuarii.</s>
				</p>
			</div>
			<div xml:id="div13" corresp="regest13">
				<p>
					<s n="31" xml:lang="la" type="auto">Tuus quantus quantus est <persName ref="p1580" cert="high">Ioannes</persName> Hoperus, Anglus.<pb type="scan" next="E_II_369194"/></s>
				</p>
			</div>
			<div xml:id="div14" corresp="regest14">
				<p>
					<note type="attachment">[Beilage:]</note>
					<s n="32" xml:lang="la" type="auto">Si liceret propter vestra negotia, vestram sententiam et iuditium scire velim.</s>
					<s n="33" xml:lang="la" type="auto">Credo certe non licere pio homini interesse missis et huiusmodi cultibus impiis in papismo.</s>
					<s n="34" xml:lang="la" type="auto">Quedam tamen sunt argumenta, que animum aliquantum urgent, et ad tempus suspensum tenent.</s>
				</p>
			</div>
			<div xml:id="div15" corresp="regest15">
				<p>
					<s n="35" xml:lang="la" type="auto">De ea re plura scripsit d. <persName ref="p39" cert="high">Calvinus</persName>, sed argumentis quae possunt opponi, vix, ut mihi videtur, satisfacit; unum aut alterum eruditioni vestrae proponam.</s>
				</p>
			</div>
			<div xml:id="div16" corresp="regest16">
				<p>
					<s n="36" xml:lang="de" type="auto">Den Namen Syro.</s>
					<s n="37" xml:lang="la" type="auto">Licet fas non est privatam personam trahere in generale exemplum, ad hoc propositum plurimum spectat; nam propheta dixit: "Vade in pace."</s>
					<s n="38" xml:lang="la" type="auto">Hanc particulam, qui Ebraice linguae sunt ignari, interpretantur ac si propheta dixisset: "Si velis reverti, tuo periculo fiat; factum tamen non probo."</s>
					<s n="39" xml:lang="la" type="auto">Illam interpretacionem Ebrai[cus] sermo<note target="fn10" type="footnote"/> non patitur, me iudice; nam [<foreign xml:lang="he">לךְ לשלום</foreign>] "vade in pace," iubentis et confirmantis est particula, et ideo permisit illum in domo Rimmon verum deum colere, spe lucrandi regem Siriae et ceteros ad deum verum; et si recte hunc locum interpretor, cum hoc propheta pio homini permisit, et idem permittere debemus nos.</s>
				</p>
			</div>
			<div xml:id="div17" corresp="regest17">
				<p>
					<s n="40" xml:lang="la" type="auto">Tempore Elyae, quum de deo fuit conquestus se solum verae religionis cultorem esse relictum, 7000 fuisse relictos certior factus fuit divino admonitu.</s>
					<s n="41" xml:lang="la" type="auto">Certe si tantus hominum numerus non interfuisset impiorum sacris, unus aut alter fuisset prophete dei cognitus; nec video quis potest ire inficias, quum isti pii homines, de quibus deus consolatur mestum suum servum, aperte et puplice[!] cum maiore impiorum multitudine in idolorum templis sepe fuerunt, sinceram tamen et castam relligionem de unico deo in corde servabant.</s>
					<s n="42" xml:lang="la" type="auto">Nullum argumentum magis me movet isto.</s>
				</p>
				<p>
					<s n="43" xml:lang="la" type="auto">Eadem ratione qua deus ido[lo]latryam prohibet, tali ratione adulterium, stuprum, et cetera vitia prohibet; nec unum magis damnat quam reliquum; sed propter unum nemo patriam relinquere tenetur, quomodo dicunt, nec propter alterum.</s>
				</p>
				<p>
					<s n="44" xml:lang="la" type="auto">Ista non scribo, ornatissime vir, ut vestrum sententiam sciam, sed semel cognita absque omni fuco et simulatione deo dante diligentissime sequar; nec ego de hac re dubito; piis hominibus tamen nondum satis in fide instructis satisfacere cupio.</s>
					<s n="45" xml:lang="la" type="auto">Dominus Iesus servet te diu incolumem.</s>
					<s n="46" xml:lang="la" type="manual">Amen.</s>
				</p>
				<p>
					<s n="47" xml:lang="la" type="auto">Salutabis, queso, uxorem vestram meo nomine, et alterum Anglum fratrem meum in Christo ac amicum, qui vobiscum habitat Tuguri [Tinguri!], dominum Byrcherum.</s>
				</p>
				<p>
					<s n="48" xml:lang="la" type="auto">Tuus ad omnia paratissimus, <persName ref="p39" cert="high">Joannes</persName> Hoperus, Anglus.</s>
				</p>
				<p>
					<note type="address">[Adresse auf der Rückseite von E II 343a,377a:]</note>
					<s n="49" xml:lang="la" type="auto">Viro doctissimo, omni religione et pietate praedito, domino Henrico Bullingero, sanctae aecclesiae Tigurinae antistiti optime merito, dentur eae.</s>
				</p>
			</div>
		</body>
	</text>
</TEI>
