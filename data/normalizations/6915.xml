<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6915">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6915</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Rediit hodie Froschouerus ac literas mihi plurimas attulit.</s>
					<s n="3" xml:lang="la" type="auto">Victorinus Strigelius, professor theologiae Lipsiae, amicissimas ad me scribit literas ac Confessionem nostram valde praedicat.</s>
					<s n="4" xml:lang="la" type="auto">Idem faciunt Angli et passim viri doctissimi.</s>
					<s n="5" xml:lang="la" type="auto">Pestis per Saxoniam et vicinas gentes saevit satis crudeliter.</s>
					<s n="6" xml:lang="la" type="auto">Elector Saxo comparavit sibi equitum 3000 ac totus est in armis.</s>
					<s n="7" xml:lang="la" type="auto">Ioannes Fridericus iunior Vinariensis<note target="fn1" type="footnote"/> reclamante fratre<note target="fn2" type="footnote"/> eius fovet Grundpachium, cui et Gottham tradidit.</s>
					<s n="8" xml:lang="la" type="auto">Hunc una cum Grunpachio oppressum cupit Saxo, ac periculum est, ne ingens oboriatur bellum.</s>
					<s n="9" xml:lang="la" type="auto">Comitia Erdfordiensia progressum habuere nullum.</s>
					<s n="10" xml:lang="la" type="auto">Habuit ibi Palatinus elector suos legatos, ne causae suae videretur diffidere; habuerunt et alii principes suos legatos ibi; verum Saxo elector et lantgravius Hassiae nolunt audire de ullis comitiis, in quibus alii condemnentur et in quibus evangelici odiosius committantur.</s>
					<s n="11" xml:lang="de" type="auto">Also ist gar nichts daraus geworden, und als ich verstanden, wird nicht bald jetzt daraus.</s>
					<s n="12" xml:lang="la" type="auto">Princeps elector Palatinus suos omnes in armis esse iubet et promptissimum habet populum, nobilitatem imprimis spontaneam.</s>
					<s n="13" xml:lang="la" type="auto">Videt princeps prudentissimus passim infelicia bellorum spargi semina, sibi ergo suisque et piis omnibus in tempore vult consulere.</s>
					<s n="14" xml:lang="la" type="auto">Flandria, Hollandia, Brabantia et totum pene Belgicum recepit evangelium.</s>
					<s n="15" xml:lang="la" type="auto">Hagae, Ansderdami, Roterodami, Traiecti, quod Utricht nuncupant, et in aliis urbibus celebribus eiectis aris missalibus omnibus pariter omnia confregerunt ac deleverunt simulachra.</s>
					<s n="16" xml:lang="la" type="auto">Mira ea de re et scribuntur et dicuntur ab iis, qui ipsi testes oculati astiterunt et viderunt mirabilia domini; vere enim mirabilis est dominus et operatur incredibilia et inexpectata.</s>
					<s n="17" xml:lang="la" type="auto">Extat Germanice scriptus et impressus libellus de eo, quomodo Antverpiae per omnia templa cum aris sublata sint idola.</s>
					<s n="18" xml:lang="de" type="auto">Seppe iam recordor beatae memoriae senioris froschaueri, qui saepe ab annis 20 mihi dixit: "Ich verkaufe Diner und der Zürich Bücher ninan hin mehr dann in das Niederland und ich achte, du werdests noch erleben, dass grosse Änderungen da geschehen werden und diese leer nicht ohne Frucht wird erbecken.</s>
					<s n="19" xml:lang="la" type="auto">Laudetur dominus et augeat suam gratiam magis et magis; alioqui enim magna ubique se aperiunt pericula, ut orandus sit dominus sedulo, ne multo sanguine fuso per gravem persequtionem pii exerceantur.</s>
					<s n="20" xml:lang="la" type="auto">Granvella enim et Hispanici non quiescunt; insaniunt Lovanienses et episcopi cum monachis et unctis.</s>
					<s n="21" xml:lang="la" type="auto">Principes et tota nobilitas Inferioris Germaniae coniunxerunt se arctissime cum evangelicis etc.</s>
					<s n="22" xml:lang="de" type="auto">Orangien, Nassow, Büren und Egmund, Brederod, Berg etc.</s>
					<s n="23" xml:lang="la" type="auto">Coloniae quoque in urbe sibi mire metuunt rasi.</s>
					<s n="24" xml:lang="la" type="auto">Nuper [cum] quidam innocens ad lanienam raperetur, tota tribus vietrorum erupit et manu armata iam cedendum eripuit; praeses suppliciorum et carnifex vix vivi evaserunt.</s>
					<s n="25" xml:lang="la" type="auto">Clamat populus satis et nimium satis esse saevitum hactenus, se nolle amplius pati, quae passus sit.</s>
					<s n="26" xml:lang="la" type="auto">Ergo ad portas et per urbem custodiae sunt dispositae.</s>
					<s n="27" xml:lang="de" type="auto">Man will nicht reformieren mit Liebe und Vernunft, man will immerdar unschuldig Leute töten; so muss es wohl also zogen.</s>
					<s n="28" xml:lang="la" type="auto">In regno Angliae omnia sunt pacata; exercentur tantum adhuc dissidia illa exorta ex re vestiaria.</s>
					<s n="29" xml:lang="la" type="auto">In Hibernis, quam vocant Irlandriam, exortus est contra reginam Angliae tumultus; ideo exercitum instructum misit regina contra barbaros; conflixere et vicit regina; recolligunt tamen illi se ex fuga et novis subsidiis sese instruunt, unde et regina suum illum exercitum novis instruit copiis.</s>
				</p>
				<p>
					<s n="30" xml:lang="la" type="auto">Regina Scotiae peperit filium maximo cum totius regni gaudio; vocantur rex Galliae, regina Angliae et ducissa Sabaudiae, qui regem ex fonte sacro suscipiant Edinburgi.</s>
					<s n="31" xml:lang="la" type="auto">Tranquillae sunt in Scotia ecclesiae et pure praedicatur evangelium.</s>
					<s n="32" xml:lang="la" type="auto">Pax confecta est inter reginam, principes et nobilitatem, deo gratia.</s>
				</p>
				<p>
					<s n="33" xml:lang="la" type="auto">Cracovia calendis augusti ad me scribitur: Poloniae regnum illud nostrum satis ingenti versatur in periculo; nam Moschus instructissimo cum exercitu dicitur invasurus Lithuaniam.</s>
					<s n="34" xml:lang="la" type="auto">Tartari superioribus diebus in finibus Podoliae multa populando vastandoque loca damnum nobis irreparabile dederunt.</s>
					<s n="35" xml:lang="la" type="auto">Metuunt sibi vehementer universi propter Turcam, qui ipse innumerabili cum exercitu movet in Hungariam; licet enim rex noster foedere coniunctus sit cum Turcarum imperatore, vix tamen nostri evadent incursiones irruptionesque hincinde vagantium militum Turcicorum, qui longe et late occupant omnia.</s>
					<s n="36" xml:lang="la" type="auto">Misit rex noster amplissimam legationem in Prussiam; nam et Prussia dicitur se nonnihil seiungere a nostro principe.</s>
					<s n="37" xml:lang="la" type="auto">Ariani et anabaptistae nuper ex universo regno sunt proscripti.</s>
					<s n="38" xml:lang="la" type="auto">Misera est rerum facies.</s>
					<s n="39" xml:lang="la" type="auto">Dominus nostri misereatur.</s>
					<s n="40" xml:lang="la" type="auto">Octobris 1. 1566.</s>
				</p>
				<p>
					<s n="41" xml:lang="la" type="auto">Contraxi hoc veluti compendium ex pluribus literis ad me datis.</s>
				</p>
				<p>
					<s n="42" xml:lang="la" type="auto">Tu lectum remitte.</s>
				</p>
				<p>
					<note type="signature">[Ohne Unterschrift und Adresse; von anderer Hand, nur einige Zusätze u. Schluss: "Contraxi" etc. von Bullinger selbst]</note>
				</p>
			</div>
		</body>
	</text>
</TEI>
