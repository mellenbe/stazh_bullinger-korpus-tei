<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8397">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8397</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ad priores tuas praeteritis diebus respondi, domine et pater colendissime, et puto tibi satisfactum esse.</s>
					<s n="3" xml:lang="la" type="auto">Hodie per hunc tuas etiam postremas accepi, pro quibus tibi itidem magnas habeo gratias.</s>
					<s n="4" xml:lang="la" type="auto">Non tamen habeo, quod ad illas respondeam nunc.</s>
					<s n="5" xml:lang="la" type="auto">Nihil interea hic accidit, quod scriptione dignum sit.</s>
					<s n="6" xml:lang="la" type="auto">Ex Gallia haec tantum, sed incertis rumoribus feruntur regi spurium natum esse et matrem quoque illius peperisse; ex quo autem susceperit hunc puerum, non constare, nisi quod communiter cardinalis Lotharingus pater esse existimetur.</s>
					<s n="7" xml:lang="la" type="auto">Sed nescio, quam sint haec certa, quamvis a non levibus personis ista audierim, qui ex Sabaudia his diebus venerunt.</s>
					<s n="8" xml:lang="la" type="auto">Rothomagi ferunt a pontificiis seditionem esse factam et pacem disruptam; admiralium a rege potestatem accepisse puniendi eos.</s>
					<s n="9" xml:lang="la" type="auto">Sed et haec eo, quo emi, precio vendo.</s>
					<s n="10" xml:lang="la" type="auto">Ferunt etiam Helvetios dimissos, Friburgenses aliquos rediisse, reliquos intra biduum secuturos.</s>
					<s n="11" xml:lang="la" type="auto">Haec sunt, quae nunc habeo.</s>
					<s n="12" xml:lang="la" type="auto">Dolet mihi plurimum Curiensium ministrorum dissensio; quis, quaeso, ille Gantnerus est?</s>
				</p>
				<p>
					<s n="13" xml:lang="de" type="auto">Zu Basel tut es nicht gut, bis es geht wie hier.</s>
					<s n="14" xml:lang="de" type="auto">Die Sachen haben sich von Gottes Gnaden hier abermalen wohl angestellt; die Schultz mag an dem Luft hier nicht gestan.</s>
					<s n="15" xml:lang="la" type="auto">Proxime plura.</s>
				</p>
				<p>
					<s n="16" xml:lang="la" type="auto">Salutat te diligenter d. consul Steigerus, sic etiam Manuel, Hagenbergius, socer et tota Küngßfeldiana cohors.</s>
					<s n="17" xml:lang="la" type="auto">Cras Zehenderus noster cum suo comitatu Interlacum proficiscetur; salutat is te quoque cum suis omnibus.</s>
					<s n="18" xml:lang="la" type="auto">De Felice, nepote tuo, proxime scripsi.</s>
					<s n="19" xml:lang="la" type="auto">Nolo, ut pater illius mihi mittat quicquam praeter ea, quę pro illo exposui et quę in schedula continentur; pro reliquo mihi abunde satisfactum est iampridem a vobis omnibus, et gaudeo, quod saltem intelligam studium meum vobis non fuisse ingratum.</s>
					<s n="20" xml:lang="la" type="auto">Haec illi, quaeso, siginifices; nam privatis literis me solicitavit; ego vero quia ad scribendum sum, ut scis, difficilior, tuis ista adiungere volui.</s>
				</p>
				<p>
					<s n="21" xml:lang="la" type="auto">Saluta illum simul meo nomine et cum illo tuos omnes.</s>
					<s n="22" xml:lang="la" type="auto">Bernae 6. octobris 1570.</s>
				</p>
				<p>
					<s n="23" xml:lang="la" type="auto">I[ohannes] Ha[llerus] tuus semper.</s>
				</p>
				<p>
					<s n="24" xml:lang="la" type="auto">Mitto tibi Areti nostri libellum, in quo videbis quid de ubiquitate scribat; spero etiam nos/vos?</s>
					<s n="25" xml:lang="la" type="auto">illum tractatum de coena domini extorsurum, ut prelo committat.</s>
					<s n="26" xml:lang="la" type="auto">Mitto autem hunc ea lege, ut, cum aliud tibi exemplar misero, hoc mihi remittatur propterea, quod nomen meum huic inscriptum sit; aliud iam habere non potui.</s>
				</p>
				<p>
					<s n="27" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="28" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
