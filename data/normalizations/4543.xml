<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4543">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4543</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Finita sunt comitia Badensia.</s>
				</p>
				<p>
					<s n="3" xml:lang="la" type="auto">In his incredibili contumatia, insolentia et pervicatia Pagici renunciarunt foedus Claronensium protestantes se nihil amplius cum eis habituros societatis.</s>
					<s n="4" xml:lang="la" type="auto">Sequestres sese medios interposuere; sed superbi isti flocci fecerunt.</s>
				</p>
				<p>
					<s n="5" xml:lang="la" type="auto">Tandem articuli sunt conscripti a sequestribus, quorum praecipuus est religionem et foedus manere debere integra.</s>
					<s n="6" xml:lang="la" type="auto">Alia comitia indicta sunt ad 6. ianuarii Badae.</s>
				</p>
				<p>
					<s n="7" xml:lang="la" type="auto">Interea pax utrinque coli debet.</s>
				</p>
				<p>
					<s n="8" xml:lang="la" type="auto">Expectamus iam, quid futurum sit.</s>
					<s n="9" xml:lang="la" type="auto">8. die huius mensis hora noctis 2. quidam papista furiis agitatus lancea arrepta ex pago Claronensi Schwandenam usque percurrit; ibi ad arma conclamavit.</s>
					<s n="10" xml:lang="la" type="auto">Mox prolatis signis in aciem sese composuerunt evangelici, et quia ille clamabat, Claronae hostes de repente irruentes trucidasse Claronenses omnes, Claronam illi contra hostes pugnatum abire festinabant.</s>
					<s n="11" xml:lang="la" type="auto">Interim intelligunt falsa esse omnia.</s>
				</p>
				<p>
					<s n="12" xml:lang="la" type="auto">Capitur ergo ille et Claronam vinctus adducitur.</s>
					<s n="13" xml:lang="la" type="auto">Ibi tres alios viros, inter quos et ammannum Hessium, laetaliter vulnerat.</s>
				</p>
				<p>
					<s n="14" xml:lang="la" type="auto">Nunc coniectus est in nervum.</s>
				</p>
				<p>
					<s n="15" xml:lang="la" type="auto">Quid futurum sit, nescimus.</s>
				</p>
				<p>
					<s n="16" xml:lang="la" type="auto">In Svevia, Bavaria et imperatoris ditionibus sacrifici Baalistae ferociunt supra modum et pollicentur sibi brevi nescio quam felicitatem, ac semina quaedam belli incoeperunt spargi superioribus diebus inter Schertlium et Ludovicum, comitem ab Ötingen etc.</s>
					<s n="17" xml:lang="la" type="auto">In Saxonia celebrabuntur comitia Noumburgi a principibus ob duas maxime c[aus]as: 1. ut subscribant de novo confessioni Augustanae, 2. ut deliberent de responsione danda super concilium, quod machinantur pontifex, Caesar, Gallus, Hispanus etc.</s>
				</p>
				<p>
					<s n="18" xml:lang="la" type="auto">Elector Saxoniae noluit eo venire nisi sub his conditionibus: 1. ne ullius foederis ulla habeatur mentio, 2. ne de ulla re alia quam religionis agatur, 3. ne ulli condemnentur; se omnino nolle, ut viri boni tanta libidine, quanta hactenus factitatum sit, damnentur etc.</s>
					<s n="19" xml:lang="la" type="auto">Si bellum civile oriretur inter Guysianos et Navarrum, consultissime faceret Navarrus, si ad Helvetios legatum mitteret et epistolas, per quas institutum suum exponeret.</s>
					<s n="20" xml:lang="la" type="auto">Haec ut ad te perscriberem, viri boni monuerunt; nisi hoc fecerit, habebitur pro rebelle et proditore regnique invasore (ut vocant) adeoque latrone etc.</s>
					<s n="21" xml:lang="la" type="auto">Te valde oro, ut mihi communicare velis epistolas maxime perspicuas d. Philippi de negotio coenae scriptas ad te.</s>
					<s n="22" xml:lang="la" type="auto">Ego illas, quas ad me scripsit hortatu multorum virorum bonorum statui publicare; tuas coniunctas cuperem.</s>
					<s n="23" xml:lang="la" type="auto">Vale.</s>
				</p>
				<p>
					<s n="24" xml:lang="la" type="auto">Scripsi has festinantissime.</s>
				</p>
				<p>
					<s n="25" xml:lang="la" type="auto">Nostri te et tuos omnes salutant.</s>
				</p>
				<p>
					<s n="26" xml:lang="la" type="auto">Tiguri 15. novembris.</s>
				</p>
				<p>
					<s n="27" xml:lang="la" type="auto">Bullingerus tuus.</s>
				</p>
				<p>
					<s n="28" xml:lang="la" type="auto">Clarissimo viro d. Ioanni Calvino, Genevensis ecclesiae pastori, domino et fratri colendo et percharo.</s>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
