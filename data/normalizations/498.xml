<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization498">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #498</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Accepi abs te, observandissime domine Bullingere et frater in Christo charissime, per patrem Myconium munus et splendidissimum et gratissimum, eloquentia videlicet et sanctitate praestantium sermonum Decades duas, quas et osculo sancto sum amplexus.</s>
					<s n="2" xml:lang="la" type="auto">Utinam pro tanto munere possim aliquando gratum in te animum declarare, utinam possim in praesens dignas agere gratias.</s>
					<s n="3" xml:lang="la" type="auto">Sed illud quidem nimis tarde seroque futurum est, ne dicam etiam nimis angustum, quoniam nostrae lucubrationes profanae sunt, quae cum tuis sacris nullo modo possunt comparari; hoc vero insita nobis infantia impeditur.</s>
					<s n="4" xml:lang="la" type="auto">Faciemus tamen, quod poterimus utrobique, et sperabimus humanitatem tuam omnia (ut solet) candide interpretaturam.</s>
					<s n="5" xml:lang="la" type="auto">Dico igitur me isto tuo munere vehementer fuisse exhilaratum; nam primo testificatus iterum es benevolentiam in me tuam, quam semper amavi et magni feci; deinde exhibuisti mihi delectamenta varia, quibus refici et recreari potuero.</s>
				</p>
				<p>
					<s n="6" xml:lang="la" type="auto">Quis enim istas de summis orthodoxae fidei nostrae capitibus tam disertas et consolationis plenas conciones non maxima cum voluptate legeret?</s>
					<s n="7" xml:lang="la" type="auto">praesertim in hac omnium rerum perturbatione, in hac mundi et impiorum victoria.</s>
					<s n="8" xml:lang="la" type="auto">Et profecto, absque adulatione syncere et candide loquor, quamprimum titulum libri inspexi, tacite institutum tuum probavi; quum vero prooemium primo, deinde ipsas conciones perlegere et tuum consilium cepi intelligere melius, tum vero gloria etiam ac praedicatione extuli.</s>
					<s n="9" xml:lang="la" type="auto">Faxit deus clementissimus, ut reliquas quoque decadas nobiscum brevi communices; mihi enim et mei similibus, quibus neque ocium est legendi sanctorum patrum monumenta neque facultas emendi, maximopere profuerint.</s>
					<s n="10" xml:lang="la" type="auto">Quamobrem, mi observandissime domine Bullingere, non possum non tibi pro tanto benevolentiae ac pietatis munere ingentes gratias agere.</s>
					<s n="11" xml:lang="la" type="auto">Dominum orabo, ut et meo et totius ecclesiae nomine compenset.</s>
				</p>
				<p>
					<s n="12" xml:lang="la" type="auto">Vale in domino Iesu prosperrime et habe tibi me (ut facis) semper commendatum.</s>
					<s n="13" xml:lang="la" type="auto">Honestissimae tuae uxori et liberis probissimis precor omnia fausta.</s>
					<s n="14" xml:lang="la" type="auto">Iterum vale.</s>
				</p>
				<p>
					<s n="15" xml:lang="la" type="auto">Basilae die mensis Aprilis 25. anno 1549.</s>
					<s n="16" xml:lang="la" type="auto">Totus tuus ex animo Iohannes Hospinianus.</s>
				</p>
				<p>
					<note type="address">[Adresse:]</note>
					<s n="17" xml:lang="la" type="auto">Clarissimo optimoque theologo D. heinricho Bullingero, Tigurinae urbis concionatori primario, domino ac fratri suo in Christo observandissimo.</s>
				</p>
				<p>
					<s n="18" xml:lang="de" type="auto">Zürich.</s>
				</p>
			</div>
		</body>
	</text>
</TEI>
