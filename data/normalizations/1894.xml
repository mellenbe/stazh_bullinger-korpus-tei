<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1894">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1894</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Tune a me contendere, Bullingere, ut in amicitiam meam recipiare, quam ego offerre debui, non expectare dum rogaretur?</s>
					<s n="2" xml:lang="la" type="auto">Sed quod in te laudabile est, hoc in me puto reprehendendum: qui enim quęrunt veras amicitias similes bonis agricolis sunt; qui accipiunt, bonę telluri.</s>
					<s n="3" xml:lang="la" type="auto">Ego autem dum abs te antevertor, et tardior in colendis amicitiis sum, deteriores parteis habeo: quanto enim melior telluri agricola est, tantum ego abs te superor.</s>
					<s n="4" xml:lang="la" type="auto">Dare beneficium virtutis est, compensare officii; et longe beatius est dare beneficium quam accipere, imo vero quam gratum aut memorem, aut compensatorem esse.</s>
					<s n="5" xml:lang="la" type="auto">Cum autem doctrina, studium verę religionis, et libri in lucem editi noti sint omnibus, et amor meus iamdiu conceptus minime eruperat; cogita tecum, quęso, etiam si studium meum erga te incognitum tibi fuerat, me tamen esse tui iamdiu studiosum.</s>
				</p>
				<p>
					<s n="6" xml:lang="la" type="auto">Libri, quos ad r[egiam] maiestatem scripsisti, ita grati fuerant illi ut debebant esse.</s>
					<s n="7" xml:lang="la" type="auto">Eorum bonam partem ego illi tradidi, et quam benigne atque humaniter acceperit, et quo loco eos habeat, exponere possum, et te in hac parte foelicem iudicare.</s>
					<s n="8" xml:lang="la" type="auto">Sed quoniam regia maiestas, longa aegritudine fractus, vix integre adhuc convaluit, de literis illius ad te obtinendis vix tibi aliquid polliceri possum, eo autem animo esse erga te, quem tu inprimis optares, asseverare possum.</s>
					<s n="9" xml:lang="la" type="auto">Quod si illi longior vita suppetat, quum spero illum lucis huius usura diutissime fruiturum, auguror equidem, idque pręeunte domino, talem eum principem futurum, ut neque in vindicanda religione Iosię, neque in constituendis rebus Salomoni, neque in pietate colenda Davidi cedat.</s>
					<s n="10" xml:lang="la" type="auto">Et si quid natura possit aut gratia, imo vero si quid horum autor deus, cuius providentia ne immensi quidem orbis finibus continetur, verisimile est illum non modo ad ecclesię conservationem maxima adiumenta allaturum, sed etiam doctos viros omnibus honoribus illustraturum.</s>
					<s n="11" xml:lang="la" type="auto">Signum autem harum rerum iamdiu sustulit, qui plura ac maiora hac aetate gessit, quam cęteri in constanti et confirmata aetate poterant: legem sex articulorum sustulit: imagines e templis eiecit: idololatriam profligavit: missam exterminavit, omnia pene superstitionis genera delevit.</s>
					<s n="12" xml:lang="la" type="auto">Optimam communium precum formam sancivit: homilias bonas et pias ad rudium ministrorum inscitiam minuendam pormulgavit.</s>
					<s n="13" xml:lang="la" type="auto">Doctissimos viro ad academias docendas accersivit, et alia eiusdem generis permulta, quę singula in aliis magna, in illo nulla, pro magnitudine rerum gerendarum, erunt.</s>
					<s n="14" xml:lang="la" type="auto">Nuper etiam I. Wintoniensis episcopi catechismum authoritate sua scholis commendavit, et articulos synodi Londoniensis promulgavit, quos tu si cum Tridentina compares, intelliges spiritus spiritui quid pręstet.</s>
					<s n="15" xml:lang="la" type="auto">Quid plura?</s>
					<s n="16" xml:lang="la" type="auto">Eum ad te mitto libellum, amoris erga te mei monumentum; et puta me tuum in Christo esse.</s>
					<s n="17" xml:lang="la" type="auto">Optime valeas.</s>
					<s n="18" xml:lang="la" type="auto">Graenvici, 7 iunii, 1553.</s>
					<s n="19" xml:lang="de" type="auto">7 ed. 6.</s>
				</p>
				<p>
					<s n="20" xml:lang="la" type="auto">Tuus in domino, Ioannes Checus.</s>
				</p>
				<p>
					<s n="21" xml:lang="la" type="auto">Saluta, quęso, d. R[odolphum] Gvalterum et d. C[onradum] Gesnerum ad quos brev[i s]cripturus sum.</s>
				</p>
				<p>
					<s n="22" xml:lang="la" type="auto">Doctissimo viro d. Heinrico Bullingero.</s>
					<s n="23" xml:lang="la" type="auto">Tiguri.</s>
				</p>
				<p>
					<note type="remark">[Darunter von Bullingers Hand die Bemerkung:]</note>
					<s n="24" xml:lang="la" type="auto">D. Ioannis Checi, equitis aurati, paedagogi regis Angliae ultima literas paulo ante mortem regis et vincula.</s>
				</p>
			</div>
		</body>
	</text>
</TEI>
