<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9059">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9059</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Venerande pater, scripsi tibi superioribus diebus et simul domino Gvalthero, viro clarissimo.</s>
					<s n="2" xml:lang="la" type="auto">Ex eo tempore audivimus vestros vicinos et foederatos missuros regi novos carnifices absoluturos lanienam inchoatam a cohorte regia Helvetica.</s>
				</p>
				<p>
					<s n="3" xml:lang="la" type="auto">Miror, si magistratus vestri non perspicue animadvertunt profligata Gallia exitum istius tragediae ad vos spectare; saltem iudicaretis satius fore in aliena regione quam in finibus vestris dimicare.</s>
					<s n="4" xml:lang="la" type="auto">Constat inter omnes haec esse exordia telae Tridentinae et execrati foederis, quod sanctam ligam appellant.</s>
				</p>
				<p>
					<s n="5" xml:lang="la" type="auto">Hoc rex noster suae voluntatis pignus esse voluit.</s>
					<s n="6" xml:lang="la" type="auto">Mitto vobis exemplum articulorum, quibus status Galliae describitur, quos in Latinum convertere non licuit per occupationes; sed spero aliquot Gallos aut Gallicae linguae peritos isthic esse.</s>
					<s n="7" xml:lang="la" type="auto">Bene vale, venerande pater et salve; D. Gvaltherum, virum clarissimum velim meis verbis officiosissime salutes; scripsi ei de Alberti ingratitudine dicam an stupore; nisi magnificus d. pater ipsius tot laborum meorum rationem habeat, posthac spero me cautiorem in alienis agris excolendis futurum.</s>
					<s n="8" xml:lang="la" type="auto">Elementa iuris, quae illi dictavi, velim ab illo elicias, ut eis meus filius uti possit et alii, quos hac hyeme fortasse instituam Lausannae; nam illuc propediem cogito.</s>
					<s n="9" xml:lang="la" type="auto">Iterum vale, pater observande.</s>
				</p>
				<p>
					<s n="10" xml:lang="la" type="auto">Genevae 8. octobris 1572.</s>
				</p>
				<p>
					<s n="11" xml:lang="la" type="auto">Dignitatis tuae studiosissimus Hotomannus.</s>
				</p>
				<p>
					<s n="12" xml:lang="la" type="auto">Oblitus eram de tuis literis amantissimis 15. augusti datis, quas syndicus noster Rosetus nuper mihi reddidit.</s>
					<s n="13" xml:lang="la" type="auto">Habeo gratiam de libello, qui mirandum in modum ecclesiis nostris profuit; eum ante 14 menses a cancellario Galliae m. Hospitalio, viro sapientissimo et (opinor et rumor est) nuper interfecto, vehementer laudari audieram.</s>
					<s n="14" xml:lang="la" type="auto">Itaque statim illum Lutetiae comparam, cuius lectione mirifice sum delectatus.</s>
				</p>
				<p>
					<s n="15" xml:lang="la" type="auto">Venerando et spectatissimo viro domino Henrico Bullingero, theologo praestantissimo et ecclesiae Tigurinae pastori fidelissimo.</s>
				</p>
				<p>
					<s n="16" xml:lang="de" type="auto">Zürich.</s>
				</p>
			</div>
		</body>
	</text>
</TEI>
