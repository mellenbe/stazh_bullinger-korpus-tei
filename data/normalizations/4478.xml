<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4478">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4478</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Heri allatae sunt literae a rege Francorum amplissimae reipublicae nostrae missae, quibus exponit, quanto versetur in periculo; esse enim seditiosos in regno, qui insidientur coronae eius; se itaque parare equitatum, quo in ordinem redigat rebelles, ad quam rem perficiendam ab ipsis quoque Helvetiis petere et auxilium et pecuniam.</s>
					<s n="3" xml:lang="la" type="auto">Nostri nihildum responderunt.</s>
				</p>
				<p>
					<s n="4" xml:lang="la" type="auto">Plures suspicantur negotium hoc agi a card[inali] et Guysianis fratribus.</s>
					<s n="5" xml:lang="la" type="auto">Si quid ergo certi novisti, communica nobis, ut, quod fideles decet, faciamus; si enim seditiosi se opponunt regi, deseri non debet, si vero fideles se opponunt tyrannis et olygarchis et pristinum ius regni restitutum cupiunt etc., non debent nostrorum arma aut pecuniae contra tales expediri.</s>
					<s n="6" xml:lang="la" type="auto">Sed, quid sit aut quomodo res habeant, nos certo scire non possumus.</s>
				</p>
				<p>
					<s n="7" xml:lang="la" type="auto">Quid itaque constanter faciamus?</s>
				</p>
				<p>
					<s n="8" xml:lang="la" type="auto">Satis perturbatae sunt item res nostrae in hisce partibus; nam Quinquepagici, homines turbulentissimi, habent negotium cum Claronensibus, quibus conantur omnes eripere concionatores propter pacta quaedam violata (ut aiunt ipsi) a Claronensibus.</s>
					<s n="9" xml:lang="la" type="auto">Iamiam abeunt legati nostri ad comitia Heremitana, ubi disceptabitur c[ausa] illa.</s>
					<s n="10" xml:lang="la" type="auto">Multi suspicantur Quinquepagicos de repente in Claronenses irruituros.</s>
				</p>
				<p>
					<s n="11" xml:lang="la" type="auto">Quod si factum fuerit, flagrabit civili bello vereor tota Helvetia.</s>
					<s n="12" xml:lang="la" type="auto">Dominus liberet nos a viris sanguinum et conferat nobis veram pacem!</s>
					<s n="13" xml:lang="la" type="auto">Dominus Iesus servet te et ecclesiam tibi creditam!</s>
					<s n="14" xml:lang="la" type="auto">Orate sedulo pro nobis dominum; vivite et valete in Christo omnes.</s>
					<s n="15" xml:lang="la" type="auto">Salutant te et symmystas vestros ac fratres nostri omnes.</s>
				</p>
				<p>
					<s n="16" xml:lang="la" type="auto">Tiguri 2. octobris anno 1560.</s>
				</p>
				<p>
					<s n="17" xml:lang="la" type="auto">Bullingerus tuus.</s>
				</p>
				<p>
					<s n="18" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo et vigilantissimo, domino et fratri suo colendo et dilecto.</s>
					<s n="19" xml:lang="de" type="auto">Genf.</s>
				</p>
			</div>
		</body>
	</text>
</TEI>
