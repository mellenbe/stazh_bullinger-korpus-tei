<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1508">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1508</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem in domino servatore nostro Iesu Christo et vitam in eodem felicissimam, etc.!</s>
					<s n="2" xml:lang="la" type="auto">Literas tuas accepi, vir gravissime, cum amoris et humanitatis, tum verae sanctimoniae et pietatis plenissimas, quibus me duplici nomine felicem describis, tum quod talis mihi contigerit discipula qualem tot eximiis suis dotibus ornare voluit deus, tum quod ex ea sit familia, quae et bonis literis faveat et syncere religionem ex animo colat.</s>
					<s n="3" xml:lang="la" type="auto">Hac in parte assentior tibi, clarissime vir, quod hac ratione <foreign xml:lang="el">μακαριςτητα αλλα ανΞροπινην</foreign> sim consecutus; sed multo me tamen beatiorem puto, quod tecum aliqua intercesserit mihi necessitudo, quam quanti faciam deus <foreign xml:lang="el">πασασ παντςν καρδιασ ερεννςν</foreign> novit.</s>
					<s n="4" xml:lang="la" type="auto">Semper profecto hactenus is mihi animus fuit, ut non modo omnia omnium disciplinarum genera habuerim charissima, sed etiam earumdem professores et artifices unice diligam.</s>
					<s n="5" xml:lang="la" type="auto">Novi enim quam belluina haec nostra esset vita, si optimis disciplinis et artibus ingenuis hominum ingenia non excolerentur.</s>
					<s n="6" xml:lang="la" type="auto">Et cum earum omnium suavitate delector, tum theologiae amore rapior eiusque admiratione obstupescere soleo; necnon eius professoribus tantum defero honorem quantum alioqui nec mortalibus ullis.</s>
					<s n="7" xml:lang="la" type="auto">Ex iis enim tanquam ex lympidissimis fontibus omnis emanat pietas, religionis cognitio, et vitae innocentia.</s>
					<s n="8" xml:lang="la" type="auto">Horum doctrinae nituntur omnes boni viri, eorumque dictis quasi sacratissimis dei oraculis applaudunt.</s>
				</p>
				<p>
					<s n="9" xml:lang="la" type="auto">Hinc secundum deum paratur fides, addiscitur charitas, augetur spes, et omnia denique quae ad christianismum attinent nascuntur.</s>
					<s n="10" xml:lang="la" type="auto">Cum igitur tam opulenter in te suas opes congesserit dominus, ut non tuum ipsius animum instruere, sed et aliis alioquin erraturis doctoris et ducis in ecclesia loco sis; te et dei, qui ita fuit tibi propitius, et tui ipsius etiam caussa deamare, exosculari, et suspicere debemus: sic enim Paulus hortatur his verbis, "Sic nos aestimet homo tanquam ministros Christi et dispensatores mysteriorum dei", etc.; et alibi, "Qui bene in ecclesia praeest duplici honore dignus est."</s>
					<s n="11" xml:lang="la" type="auto">Unde docemur non minus Christi ministris deferre honoris et reverentiae quam iis qui sacratissima fidei et salutis mysteria a deo ipsi prius docti tractant, tradunt, explicant.</s>
				</p>
				<p>
					<s n="12" xml:lang="la" type="auto">Reliquum est, ut pro tua quae nobis satis perspecta est humanitate proximis tuis literis discipulam meam facias certiorem, quis ornatus quique corporis cultus virgines Christum colentes deceat: in quo argumento d. Elizabethae regis nostri sororis exemplo uti poteris: illa enim ut virginem decet vestita ex omni parte incedit; et nulla tamen tam praeclarae virginis adducitur exemplo, in tanta evangelii luce, aurum, gemmas, capillorumque plicaturas deponere, multo minus contempnere.</s>
					<s n="13" xml:lang="la" type="auto">Audiunt concionatores hiis reclamare rebus, sed nulla tamen vitam suam corrigit.</s>
				</p>
				<p>
					<s n="14" xml:lang="la" type="auto">Praeterea musicis organis quatenus vacandum est, illi perscribas velim: nam et hic quoque apud nos supra modum offenditur, dum ad ostentationem omnis suscipitur labor et impenditur studium.</s>
					<s n="15" xml:lang="la" type="auto">Si haec fusius tractaveris, nonnulla fortassis tua authoritate virtuti fiet accessio.</s>
				</p>
				<p>
					<s n="16" xml:lang="la" type="auto">Vale, clarissime vir, et plurimos tibi concedat annos deus optimus maximus.</s>
					<s n="17" xml:lang="la" type="auto">Londini, ex aedibus ducis Suffolchiae, qui prius marchio fuit.</s>
					<s n="18" xml:lang="de" type="auto">23. decembris.</s>
				</p>
				<p>
					<s n="19" xml:lang="la" type="auto">Tuae pietatis studiosissimus, I<foreign xml:lang="el">ς</foreign>hannes Aelmerus.</s>
					<s n="20" xml:lang="la" type="auto">Ornatissimo viro, d. Henricho Bullingero, hae tradantur literae.</s>
				</p>
				<p>
					<note type="remark">[Darunter von Bullingers Hand:]</note>
					<s n="21" xml:lang="la" type="auto">"J. Aelmerus."</s>
				</p>
			</div>
		</body>
	</text>
</TEI>
