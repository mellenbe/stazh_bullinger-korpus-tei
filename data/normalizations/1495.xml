<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1495">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1495</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi literas tuas, vir doctissime, ab eo ipso, qui has tibi reddidit.</s>
					<s n="3" xml:lang="la" type="auto">Quibus quod culpam nescio quam tantopere deprecaris, nihil est; ex quo tempore enim libellum, quem editum abs te vel alioqui conscriptum et amicis isthic tuis communicatum putabam, inchoatum tantum aut certe minus absolutum ab aliis accepi, quamquam ad mea aliorumque studia sacra non parum momenti atque adiumenti allaturum eum certo sciam proindeque valde etiamnum desiderem, tamen non tam imperitus rerum sum, quin tibi homini occupatissimo negotium hoc nomine facessere me amplius etiam nefas esse duxerim.</s>
				</p>
				<p>
					<s n="4" xml:lang="la" type="auto">Gratum tamen, fateor, fuit, quod aliquando tandem rescripsisti.</s>
					<s n="5" xml:lang="la" type="auto">Caeterum de Gallis nostris aut vestris et caduceatore quod scribis, facile coniicies, quam tuo ego tuorumque nomine gratificari pro re rara voluerim, si intelliges me vestri nominis annos iam plus minus quindecim adeo studiosum esse, ut quamlibet dimicationem, quodvis periculum suscipere hic ego malim quam aut doctrinam vestram damnare aut vestrum nomen non forti animo tueri, excusare vos saltem, quoties a nostris tum privatim tum publice tam misere apud optimates vulgusque etiam pro suggestu traducimini.</s>
					<s n="6" xml:lang="la" type="auto">Itaque a morte Huldrichi principis, qui me singulari quadam benevolentia semper est prosecutus, nisi deus prohibuisset, ex oppido hoc nostro atque adeo universo ducatu haereticus ego (si diis placet) et Zvinglianus fueram eiectus, ac tantum etiamnum mihi molestiarum hoc nomine exhibent, ut saepe migrare hinc domiciliumque atque res meas vel istic apud vos vel Genevę collocare in animo habeam.</s>
				</p>
				<p>
					<s n="7" xml:lang="la" type="auto">Est enim dei gratia, quo meo succo in reliquum tempus vitę meę, si non splendide, at christiane et commode vivere possim.</s>
					<s n="8" xml:lang="la" type="auto">Sed haec atque alia alias pluribus, quum plus ocii nactus ero.</s>
					<s n="9" xml:lang="la" type="auto">De Antithesi tua tam illustri tamque insignite, id est aperte et docte scripta magnam, prout debeo, gratiam habeo.</s>
					<s n="10" xml:lang="la" type="auto">De d. Brentio, quum huc venerit, faciam, quod petis, idque quam potero diligentissime; quodsi venire ad nos distulerit, schedulam illam tuam eo, ubi habitat, mittam.</s>
					<s n="11" xml:lang="la" type="auto">Fuit aliquando mihi magna cum homine et amicicia et familiaritas, cuius interrupture iam aliquot annos ipse ob eam, quam dixi, causam, non ego, author est; multo tam quam caeteri modestior aut, ut verius dicam, minus quam caeteri immodestus.</s>
					<s n="12" xml:lang="la" type="auto">Bene vale, vir doctissime, sitque officium Volmarii tui cordi tibi semper.</s>
					<s n="13" xml:lang="la" type="auto">Tubingae tertio nonas decembres anno etc. 51.</s>
				</p>
				<p>
					<s n="14" xml:lang="la" type="auto">Prudenter facies, si has literas Vulcano consecraveris.</s>
					<s n="15" xml:lang="la" type="auto">Melior tuus Volmarius.</s>
				</p>
				<p>
					<s n="16" xml:lang="la" type="auto">Eximia doctrina, pietate ac dignitate viro d. Henricho Bullingero, domino suo et amico honorando et veteri.</s>
				</p>
				<p>
					<note type="remark">[Darunter von Bullingers Hand:]</note>
					<s n="17" xml:lang="de" type="auto">"Vollmar."</s>
				</p>
			</div>
		</body>
	</text>
</TEI>
