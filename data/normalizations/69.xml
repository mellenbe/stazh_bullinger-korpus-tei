<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization69">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #69</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Iterum te rogo amanter, Bullingere clarissime, ut ad me, si quid in comitiis praesentibus acciderit, quod nostra interfuturum existimaris, scribere et tuo pro candore agere, ut soles, velis.</s>
					<s n="3" xml:lang="la" type="auto">Nil te caelabunt legati neque recondita peto senatus nostri nomine, sed ea tantum, quae vel convivis vel congerronibus tuto exponi queant.</s>
					<s n="4" xml:lang="la" type="auto">Si quid accesserit reliquit, hoc plus tibi omnes gratiae debebimus et referemus; nihil autem dubita, quin omnia sancta fide sint intra parietes (ut vulgo dicitur) senatorios mansura.</s>
					<s n="5" xml:lang="la" type="auto">Ex Augusta nihildum novi, nisi quod caesar altis consiliis inhiat.</s>
					<s n="6" xml:lang="la" type="auto">Dies dictus est duci Wirttenbergensi a Ferdinando actore et ordinati iudices, qui de possessione ducatus Wirtenbergensis cognoscant et pronuncient.</s>
					<s n="7" xml:lang="de" type="auto">Er hat die Sache vor Auswurf an?</s>
					<s n="8" xml:lang="de" type="auto">Verloren.</s>
					<s n="9" xml:lang="la" type="auto">Expectant boni omnes, quam diu dominus horum hominum fastum plus quam immodicum sit laturus.</s>
					<s n="10" xml:lang="la" type="auto">De colloquio eruditorum ne iota quidem ad me scribitur.</s>
				</p>
				<p>
					<s n="11" xml:lang="la" type="auto">Saylerus schedulam misit, in quo notantur quidam nescio puri an impuri, qui sint a statibus suffragante caesare delecti, ut de medio aliquo mitigandae controversiae in caussa religionis deliberent et consultent, quam ego ad te mitto cum scheda pridie mihi a Buttlero Anglo, cive Constantiensi, donata.</s>
				</p>
				<p>
					<s n="12" xml:lang="la" type="auto">Aiebat, eam ex Fuggarorum aedibus missam multa cum fide; at ego nugas Martias esse arbitror.</s>
					<s n="13" xml:lang="la" type="auto">Magis placuerunt epigrammata et epitaphia, quae propinquus meus Saylerus misit, quae et ipsa mitto, longe optime vir, ne quid te caelem nugarum domesticarum.</s>
				</p>
				<p>
					<s n="14" xml:lang="la" type="auto">Vale et collegium meo nomine salvum iube.</s>
					<s n="15" xml:lang="la" type="auto">Sangalli, XII. die Martii, anno domini MDXLVIII.</s>
				</p>
				<p>
					<s n="16" xml:lang="la" type="auto">Tuus Vadianus.</s>
				</p>
				<p>
					<note type="address">[Adresse:]</note>
					<s n="17" xml:lang="la" type="auto">Domino Henrycho Bullingero, clarissimae urbis Tigurinae episcopo, domino et amico inprimis colendo.</s>
				</p>
			</div>
		</body>
	</text>
</TEI>
