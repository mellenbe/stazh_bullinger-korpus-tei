<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8601">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8601</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Si valetis, bene est; nos omnes valemus uno Lavathero excepto, qui adhuc febricitat; die altero bene habet, sed paroxismos graves patitur, non tam frigoribus quam angustia quadam, daß truckend kalt wee; medicus sperat non diuturnam fore.</s>
					<s n="3" xml:lang="la" type="auto">Mitto tibi hic synodi Curiensis acta, quę Tobias ad me misit.</s>
					<s n="4" xml:lang="la" type="auto">Fuit praeterea heri mecum Rosetus iunior, qui te plurimum salvere iubet.</s>
					<s n="5" xml:lang="la" type="auto">Is refert in Gallia res pacatas esse et regem tueri edictum pacis.</s>
					<s n="6" xml:lang="la" type="auto">Finale a Hispanis captum, Gallos autem milites partim ad Venetos profectos esse, partim eadem, qua venerant via sparsim domum redire.</s>
					<s n="7" xml:lang="la" type="auto">Porro magnam practicam tractari in occulto se a viris prudentibus cognovisse.</s>
					<s n="8" xml:lang="la" type="auto">Papa et Hispanus et Italię principes putant regem nimis multa nostris concedere; nam hactenus quibusdam, qui pacem vel vi vel fraude violare conabantur, fortiter obstitit; itaque sancti huius foederis principes deliberasse dicuntur illum regno privare et Andegavensem illi substituere, ac fuere clam cum Andegavensi Itali et Hispani, qui regem non adierunt; putantur autem legati principum foederis, qui consilia de rebus arcanis cum illo habuerint.</s>
				</p>
				<p>
					<s n="9" xml:lang="la" type="auto">Porro cuncta hęc regi nota sunt, qui tacet et dissimulat, nostros interim summa humanitate prosequitur et admirallium iam aliquoties in aulam evocavit, qui forte opportuno tempore illuc proficiscitur.</s>
					<s n="10" xml:lang="la" type="auto">Wissii filius, qui unam tantum manum habet, pridie e Gallia venit; qui idem de pace et edicto servando confirmat, addit autem Rupellam, cum discederet, admirallium classem instruxisse, verum in quem usum ignorat.</s>
					<s n="11" xml:lang="la" type="auto">Pręter hęc nihil novi apud nos habetur.</s>
				</p>
				<p>
					<s n="12" xml:lang="la" type="auto">Die Martis grando Turgavię grave damnum dedit, cepit circa Frouvenfeldam, ubi forte mediam vindemiam abstulit; sed circa Burglam sęvior fuit ita attritis frugibus, ut, quod superest, foeni modo secandum sit.</s>
					<s n="13" xml:lang="la" type="auto">Senatus noster heri frumentum sex libris vendidit, in foro septem libris venditum audio.</s>
					<s n="14" xml:lang="la" type="auto">Cras publicabitur, ut arbitror, edictum contra ebrietatem, cuius auctor est novus consul, qui audio, gravem orationem ea de re in senatu habuit et fassus est de se ipso, quod vini forte avidior fuerit, quam oporteat, sed se serio de hac re agere et agnoscere, nisi modo medela adhibeatur, res nostras salvas esse non posse.</s>
					<s n="15" xml:lang="la" type="auto">Faxit dominus, ut aliqua salutaris resipiscentia sequatur.</s>
					<s n="16" xml:lang="la" type="auto">Ego cum uxore te tuosque salvere optamus et brevi ad nos reverti.</s>
				</p>
				<p>
					<s n="17" xml:lang="la" type="auto">Mittimus vobis hunc Gallicum nummum et anguillam; missuri fueramus animal aliquod; sed puer hic, cum apud vos fuisset, interrogavit meo iussu ancillam vestram, quę respondit vobis et piscium et carnium copiam esse.</s>
					<s n="18" xml:lang="la" type="auto">Quare rogamus, ut hanc nostrę voluntatis exiguam significationem aequo animo accipiatis et feliciter lavetis.</s>
				</p>
				<p>
					<s n="19" xml:lang="la" type="auto">Valete.</s>
				</p>
				<p>
					<s n="20" xml:lang="la" type="auto">Ultima iunii.</s>
					<s n="21" xml:lang="la" type="auto">Totus semper vester Iosias Simlerus.</s>
				</p>
				<p>
					<s n="22" xml:lang="la" type="auto">Clarissimo viro, vigilantissimo Tigurinę ecclesię pastori domino Henrico Bullingero, patri meo observando.</s>
				</p>
				<p>
					<s n="23" xml:lang="de" type="auto">In das Gierenbad.</s>
				</p>
			</div>
		</body>
	</text>
</TEI>
