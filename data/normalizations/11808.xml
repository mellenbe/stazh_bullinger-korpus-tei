<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11808">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11808</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia Christi tecum.</s>
				</p>
				<p>
					<s n="2" xml:lang="la" type="auto">Ipse quoque, mi venerande Bullingere, si quid votis proficeretur, unum illud a domino mihi optarem, ut quamprimum et ex corpore hocce morti et sęculo plusquam deploratissimis calamitatibus obnoxio eriperet.</s>
					<s n="3" xml:lang="la" type="auto">Quorsum enim adtinet diu hic, non dicam vivere, sed quotidie sexcenties mori?</s>
					<s n="4" xml:lang="la" type="auto">Non adducar, ut credam iam inde ab initio mortalium res peiore loco fuisse, quemadmodum fidelium pietas maxime nunc omnibus conspicua fuerit; cum illis ut dominus nos adnumeret, omnibus nobis nervis adnitendum.</s>
				</p>
				<p>
					<s n="5" xml:lang="la" type="auto"><persName ref="p1332" cert="high">Caesar</persName><note target="fn1" type="footnote"/> proximis hisce diebus a Cambodunensibus expectatus est;<note target="fn2" type="footnote"/> quo an pervenerit, in horas rescire a nostris cupimus.</s>
					<s n="6" xml:lang="la" type="auto">Experietur ille extrema adversus<pb type="edition" next="168"/> Gallum<note target="fn3" type="footnote"/> et Iuliacensem<note target="fn4" type="footnote"/> plusquam maxima vi pulveris bombardici et militaribus copiis instructus, pertinaciter interim dissimulans, quę orbi christiano ex<note target="fna" type="footnote"/> Turco<note target="fn5" type="footnote"/> imminent pericula, quę prae privatis suis, ut existimat, iniuriis fortiter et excelso pectore contemnit.</s>
					<s n="7" xml:lang="la" type="auto">Christus et illius et nostri misereatur!</s>
					<s n="8" xml:lang="la" type="auto">Plane video nullum reliquum esse remedio locum, postquam, qui mederi debebant christianis, suopte gladio tanta crudelitate christianos occidunt, magis illorum quam Turcorum sanguinem sitientes.</s>
					<s n="9" xml:lang="de" type="auto">Wir müssen einmal dem Butzen<note target="fn6" type="footnote"/> in Sack; ist eine lang geschulte Sache; drum schickt es sich dazu.</s>
					<s n="10" xml:lang="la" type="auto">Quę de praesentibus rerum pressuris ac turbinibus subinde accepero, diligenter, ut resciscas, curabo, quamquam non raro tabellarios desidero.</s>
				</p>
				<p>
					<s n="11" xml:lang="la" type="auto">Commentarios tuos<note target="fn7" type="footnote"/> longe luculentissimos venerabundus excepi persuasum habens nihilo illos minus eruditos ac frugiferos fore quam superiores omnes, quos non ego solum, qui nullus sum<note target="fnb" type="footnote"/>, sed optimi et doctissimi quique plurimi faciunt.</s>
					<s n="12" xml:lang="la" type="auto">Gratias agerem pluribus, nisi plus nimio datum a me tibi verborum esset.</s>
					<s n="13" xml:lang="la" type="auto">Utinam dominus alicunde suppeditet, quo re ipsa meam tibi gratitudinem, quo nihil magis in votis est, probare possim.</s>
				</p>
				<p>
					<s n="14" xml:lang="la" type="auto"><persName ref="p276" cert="high">Michaelem</persName><note target="fn8" type="footnote"/>, quem plane talem, qualem mihi describebas<note target="fn9" type="footnote"/>, inveni<note target="fnc" type="footnote"/>, vicissim tibi commendo.</s>
					<s n="15" xml:lang="la" type="auto">Valde amare hic cępimus bonum virum et huc propediem rediturum speramus.</s>
				</p>
				<p>
					<s n="16" xml:lang="la" type="auto">Ora pro nobis ardenter.</s>
					<s n="17" xml:lang="la" type="auto">Commenda nos fratribus, quibus nostris verbis cum tota tua domo multam dic salutem.</s>
					<s n="18" xml:lang="la" type="auto">Salutant te nostri omnes.</s>
					<s n="19" xml:lang="la" type="auto">Bene vale, charissime cordis mei frater.</s>
				</p>
				<p>
					<s n="20" xml:lang="la" type="auto"><placeName ref="l565" cert="high">Constantiae</placeName>, 10. iulii 1543.</s>
				</p>
				<p>
					<s n="21" xml:lang="la" type="auto">Tuus Ambr. <persName ref="p19" cert="high">Blaurerus</persName>.</s>
				</p>
				<p>
					<s n="22" xml:lang="la" type="auto">Per <persName ref="p276" cert="high">Michaelem</persName>, symmystam nostrum,<note target="fn10" type="footnote"/> licebit, si quid forte voles, rescribere.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Bullingero suo.</s>
				</p>
			</div>
		</body>
	</text>
</TEI>
