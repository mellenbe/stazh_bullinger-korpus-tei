<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8274">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8274</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Postremis literis meis prętermisi, quod minime debueram, sed memorię et festinationi meę id condonabis.</s>
				</p>
				<p>
					<s n="3" xml:lang="la" type="auto">Tibi videor non satis aperte declarasse, quod dico de sede beatorum, qui in coelo sunt, ac si colligi posset me coelum fingere ubique more Brentianorum.</s>
					<s n="4" xml:lang="la" type="auto">At mihi nunquam vana illa opinio in mentem venit, quam merito detestatus sum ac detestor.</s>
					<s n="5" xml:lang="la" type="auto">Tantum illis respondere volui, qui beatas animas e corporibus exeuntes in coelum recipi et immortali vita frui negant usque ad diem resurrectionis, neque vero quidquam amplius nobis affirmandum aut inquirendum esse, quam patefecit scriptura de statu mortuorum.</s>
					<s n="6" xml:lang="la" type="auto">Cum autem beatos pronunciet, qui in Christo moriuntur, qui locum aut receptaculum fingunt, in quo usque ad extremum diem serventur animę seorsim a conspectu dei, quiescanturne aut dormiant, beatitatem illam imminuere aut potius evertere mihi videntur.</s>
					<s n="7" xml:lang="la" type="auto">Hęc ego affirmans ulterius progredi nolui nec quidquam aliud cogitavi.</s>
					<s n="8" xml:lang="la" type="auto">Maximas interim tibi gratias ago, quod me amice et fraterne monueris, idque ut in posterum facere pergas, etiam atque etiam rogo.</s>
					<s n="9" xml:lang="la" type="auto">Nicolaum Picot, cui has literas ad te dedi, compatrem meum, qui filium suum ad vos deducit, ego tibi ex animo commendo.</s>
				</p>
				<p>
					<s n="10" xml:lang="la" type="auto">Quoniam hunc eundem filium ego in sacro baptismo obtuli eiusque nomine spopondi, aliqua etiam illius ad me cura redit.</s>
					<s n="11" xml:lang="la" type="auto">Fac igitur, quęso, ut intelligat hanc meam commendationem aliquid apud te ponderis habuisse.</s>
					<s n="12" xml:lang="la" type="auto">An redditę fuerint tibi meę literę, vehementer scire cupio.</s>
				</p>
				<p>
					<s n="13" xml:lang="la" type="auto">Bene vale, vir observandissime.</s>
					<s n="14" xml:lang="la" type="auto">Dominus te diu incolumem conservet ecclesię sę.</s>
				</p>
				<p>
					<s n="15" xml:lang="de" type="auto">Genev 28. mai 1570.</s>
				</p>
				<p>
					<s n="16" xml:lang="la" type="auto">Tuus N[icolas] Gallasius.</s>
				</p>
				<p>
					<s n="17" xml:lang="la" type="auto">Clarissimo viro d. Heinrycho Bullingero, Tigurinę ecclesię ministro seniori, domino et patri in Christo mihi plurimum honorando.</s>
					<s n="18" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
