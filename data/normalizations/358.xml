<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization358">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #358</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Scripsi ad te superioribus diebus, pater colendissime, de consilio profectionis meę ad Aureliam vel in Aquitaniam; sed partim propter annonae caritatem, partim propter horribiles seditiosorum hominum tumultus passim in Aquitania motos Parisiis haerere coactus sum.</s>
					<s n="3" xml:lang="la" type="auto">Interim ossiologiam Galeni, quam Petrus Sylvius, regius medicinę professor interpretatus est, quoniam ad studiorum meorum rationes conferre videbatur, audivi et didici.</s>
					<s n="4" xml:lang="la" type="auto">Cui adiunxi libros de partibus animalium Aristotelis, quo mihi ad nobiles illos Galeni de usu partium libros aditum pararem viamque sternerem, quos nuper Sylvius interpretari coepit.</s>
					<s n="5" xml:lang="la" type="auto">Qui, si non aliam ob causam, saltem ob hanc, quod theologicę lectionis instar esse possint, diligenter cognoscendi sunt.</s>
				</p>
				<p>
					<s n="6" xml:lang="la" type="auto">Reliquum temporis totum in Graecis literis consumitur, id quod mihi non inutile fore intelligo, si theologiae sacra studia Argentinae olim coepta denuo redintegrare et continuare velim.</s>
					<s n="7" xml:lang="la" type="auto">Vivo nunc non perinde magnis sumptibus; nam in convictores idoneos incidi.</s>
					<s n="8" xml:lang="la" type="auto">Sed haec de studiorum et vitę ratione.</s>
					<s n="9" xml:lang="la" type="auto">Puto te multa nova e Gallia expectare; verum te dignum nihil occurrit.</s>
					<s n="10" xml:lang="la" type="auto">Idem est ecclesię status, qui semper fuit, nisi quod verę religionis confessores aliquamdiu in summa tranquillitate vixerunt, id quod deo, pacis authori, non tyrannicis sacrificulis acceptum referimus.</s>
					<s n="11" xml:lang="la" type="auto">Tumultus Aquitanici regis dexteritate compositi sunt.</s>
					<s n="12" xml:lang="la" type="auto">De seditionis authoribus atrocissimum supplicium Burdegalę sumptum esse accepimus.</s>
					<s n="13" xml:lang="la" type="auto">Praeterea nihil habeo; quamprimum se aliquid obtulerit, quod ad cogitationes tuas pertinere videatur, te faciam certiorem.</s>
				</p>
				<p>
					<s n="14" xml:lang="la" type="auto">Dominus te ad nostrę ecclesię aedificationem diu incolumem servare dignetur.</s>
					<s n="15" xml:lang="la" type="auto">Parentibus meis, uxori tuę, liberis totique familię meo nomine plurimam salutem dicere ne graveris.</s>
				</p>
				<p>
					<s n="16" xml:lang="la" type="auto">Parisiis ex musęo nostro pridie nonas Decembris 1548.</s>
				</p>
				<p>
					<s n="17" xml:lang="la" type="auto">Tuus ex animo Ludovicus Lavaterus Tigurinus.</s>
				</p>
				<p>
					<note type="address">[Adresse:]</note>
					<s n="18" xml:lang="la" type="auto">Henrico Bullingero, Tigurinę civitatis pastori doctissimo et vigilantissimo, patri suo colendissimo.</s>
					<s n="19" xml:lang="de" type="auto">An Herren Bullinger.</s>
					<s n="20" xml:lang="de" type="auto">Zürich.</s>
				</p>
			</div>
		</body>
	</text>
</TEI>
