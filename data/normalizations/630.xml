<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization630">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #630</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Sero de tabellarii discessu admonitus fui.</s>
					<s n="3" xml:lang="la" type="auto">Tempus enim scribendi mihi erat incommodum.</s>
					<s n="4" xml:lang="la" type="auto">A coena scilicet pręsertim cum minus bene valeam quam optandum foret.</s>
					<s n="5" xml:lang="la" type="auto">Id quidem fere ex more.</s>
				</p>
				<p>
					<s n="6" xml:lang="la" type="auto">Sed hodie aliquid accesserat.</s>
					<s n="7" xml:lang="la" type="auto">Epistola quam informaveras, iam ante fuerat a me composita.</s>
					<s n="8" xml:lang="la" type="auto">Tibi vero privatim scribere distuleram, donec pręsto esset fidelis nuncius qui perferret.</s>
				</p>
				<p>
					<s n="9" xml:lang="la" type="auto">Nunc oblatam occasionem, licet non prorsus ex voto esset, pręterire nolui.</s>
					<s n="10" xml:lang="la" type="auto">Experieris rursum an Bernatibus sub hac nova pręfatione editio placebit.</s>
					<s n="11" xml:lang="la" type="auto">De te enim ac collegis tuis non dubito.</s>
					<s n="12" xml:lang="la" type="auto">Mihi enim lineamenta vestra secutus videor, inductis tantum meis coloribus.</s>
					<s n="13" xml:lang="la" type="auto">Cęterum quid nuper ad te de duobus capitibus scripserim memoria tenes.</s>
					<s n="14" xml:lang="la" type="auto">Sic mihi persuadeo, neminem istic fore qui non ultro addita cupiat.</s>
					<s n="15" xml:lang="la" type="auto">Idque magnopere interest, ne alii nos callide subticuisse putent, alii merito desiderent, quod exprimi omnino necesse est.</s>
					<s n="16" xml:lang="la" type="auto">Tertia correctio in uno aut altero verbo nihilo plus habebit difficultatis.</s>
					<s n="17" xml:lang="la" type="auto">Totum negocium sic tibi commendatum esse scio, ac reliquis fratribus, ut vestro iudicio prorsus acquiescam.</s>
					<s n="18" xml:lang="la" type="auto">Itaque optimum fuisse putabo quod statueritis.</s>
					<s n="19" xml:lang="la" type="auto">Puto etiam vicissim non esse vobis ambiguum quid quęram.</s>
				</p>
				<p>
					<s n="20" xml:lang="la" type="auto">Hinc vix quidquam novi audeo nunciare.</s>
					<s n="21" xml:lang="la" type="auto">Adeo multa quotidie vana sparguntur.</s>
					<s n="22" xml:lang="la" type="auto">Hoc quidem certum, non procul nos abesse a variis periculis, nisi Dominus occurrat.</s>
					<s n="23" xml:lang="la" type="auto">Bene habet quod secure vivere licet Christianis quia secure mori possunt.</s>
					<s n="24" xml:lang="la" type="auto">Gallus ita insanit ut dicas velle cum Deo gigantum instar confligere.</s>
					<s n="25" xml:lang="la" type="auto">Mira interim martyrum constantia.</s>
					<s n="26" xml:lang="la" type="auto">Quod regi nunquam acciderat, quidam sponte in sacrificium se destinavit, ut saltem libere tria verba pro Christo proferret apud eum, cum ad spectanda incendia properaret.</s>
				</p>
				<p>
					<s n="27" xml:lang="la" type="auto">Lęlio non scribo, et fortassis nondum ad vos se recepit.</s>
					<s n="28" xml:lang="la" type="auto">Si istic esset, vellem conveniret librarium de pecunia cuius sum fideiussor, sicuti prius mandavi.</s>
					<s n="29" xml:lang="la" type="auto">Conqueritur is indicaturam iniquam esse, noster vero negat.</s>
					<s n="30" xml:lang="la" type="auto">Ego medius hęreo.</s>
					<s n="31" xml:lang="la" type="auto">Sed quia fidem meam interposui de solutione appellor.</s>
				</p>
				<p>
					<s n="32" xml:lang="la" type="auto">Vale, frater in Domino plurimum honorande et ornatissime vir, una cum symmystis omnibus, quos diligenter salutabis nostro omnium nomine.</s>
					<s n="33" xml:lang="la" type="auto">Dominus vos conservet, vobis perpetuo adsit et vobis utatur in gloriam nominis sui.</s>
					<s n="34" xml:lang="la" type="manual">Amen.</s>
				</p>
				<p>
					<s n="35" xml:lang="de" type="auto">Genev 13. aug. 49.</s>
				</p>
				<p>
					<s n="36" xml:lang="la" type="auto">Ioannes Calvinus tuus.</s>
				</p>
				<p>
					<note type="address">[Adresse:]</note>
					<s n="37" xml:lang="la" type="auto">Egregio Christi ministro D. Heinricho Bullingero Tigurinę ecclesię fido pastori fratri et symmystę charissimo et observando.</s>
				</p>
			</div>
		</body>
	</text>
</TEI>
