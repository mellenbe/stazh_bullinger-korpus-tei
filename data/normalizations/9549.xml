<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9549">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9549</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nunc tandem, reverendissime d. pater, ad te mitto Curiensis huius fori extremas actiones, quas eo libentius in tui gratiam volui describere, quod memini te in literis quibusdam superiori anno ad me scriptis mentionem fecisse: non deesse apud vos homines, qui me nominatim Rheticarum seditionum veluti authorem et antesignanum insimulent.</s>
					<s n="3" xml:lang="la" type="auto">Ego vero respondeo illum non esse probum virum nec ulla fide dignum, qui tanto scelere me condemnare non perhorrescat, praesertim indicta causa, solo rumore nuncio.</s>
					<s n="4" xml:lang="la" type="auto">Si ego cum collega meo vel solus hanc suspitionem sustineo, cur amplissimus ergo huius urbis senatus, cur Rhetorum comitia frequentissima contestationes nostras benigno vultu acceperunt?</s>
					<s n="5" xml:lang="la" type="auto">cur contestantes nos merito supplicio scilicet non affecerunt, cum in media patrum corona affirmaremus nebulones insignes esse, qui huius mali culpam in nos derivare tentarent?</s>
					<s n="6" xml:lang="la" type="auto">Aut cur pisce magis Superius Foedus obmutuit, cum stante adhuc Rhetiense regulo senatus huius urbis apud idem foedus publicis literis nos excusavit, quae postmodum etiam, cum res et causa huius extrema fortuna stetissent, in iudicio capitali primo publice regustatae fuerunt?</s>
					<s n="7" xml:lang="la" type="auto">Nec mihi dubium est, cum non ita pridem Paganorum legati advolassent, qui cane et angue peius nos oderunt<note target="fn1" type="footnote"/>, quin remis et velis, quod aiunt, in nostros et mores et sermones quam insidiosissime inquisiverint, unde, si tam scelerati essemus, dubio procul non unum supplicium in cervices nostras machinati essent.</s>
					<s n="8" xml:lang="la" type="auto">Falluntur etiam, qui homines peregrinos non tantum in nos ausuros fuisse existiment, cum nemo sit nescius, quibus impulsoribus extremum hoc forum sit in castro episcopali institutum.</s>
					<s n="9" xml:lang="la" type="auto">Quis vero finis et scopus huic extitit?</s>
					<s n="10" xml:lang="la" type="auto">Nonne ut coryphaei et turbarum istarum prinicpes in lucem protracti poenam sui sceleris luant?</s>
					<s n="11" xml:lang="la" type="auto">Ita vero est.</s>
					<s n="12" xml:lang="la" type="auto">Cur igitur reformatores isti nos ministros praeterierunt?</s>
				</p>
				<p>
					<s n="13" xml:lang="la" type="auto">Cur me, si talis vobis videor vociferator, non in ius idem vocarunt, si cum seditiosis novatoribus rerum eodem me scelere contaminavi?</s>
				</p>
				<p>
					<s n="14" xml:lang="la" type="auto">Num latere hos potuit peccatum nostrum?</s>
					<s n="15" xml:lang="la" type="auto">Minime gentium.</s>
					<s n="16" xml:lang="la" type="auto">In tormentis quippe non[n]ullorum quaestio singularis de nobis est habita.</s>
					<s n="17" xml:lang="la" type="auto">Quid igitur [malum] accusant nos alii seditionis, cuius culpam ne severissimis etiam cruciatibus extorquere nostri potuerunt?</s>
					<s n="18" xml:lang="la" type="auto">Scilicet fides est habenda praeterito legato regio, homini stupido, sceleroso, adultero et ad contumelias, rixas et turbas turbatissimas nato.</s>
				</p>
				<p>
					<s n="19" xml:lang="la" type="auto">Dixerit ille, quaecunque voluerit, in comitiis Badensibus et me quibuscunque calumniis tetigerit et apud sui forsan similes non[n]ullos onerarit: ego tamen culpa vacare magnum solatium esse duco, et qualem foetorem homo levissimus post se reliquerit, oblivioni tota Rhetia dare nunquam poterit.</s>
				</p>
				<p>
					<s n="20" xml:lang="la" type="auto">Largitiones, munera, stipendia regia, militię cruentae, iniustitia, simulationes et odia domestica huiusque farinę aut furfuris potius alia peccata complurima hisce tumultibus fundamenta locarunt.</s>
					<s n="21" xml:lang="la" type="auto">Haec est illa Helena, cuius desiderio Achivorum reges tantum desudare non dubitarunt.</s>
					<s n="22" xml:lang="la" type="auto">Eant nunc illi vestri, qui in Christum, in Christi verbum et ministros innocuos linguas suas tam temere stringunt, et aliorum exemplo moniti causam nostrorum malorum in illis ipsis querant et reprehendant, quibus plus aequo benignas ceu delatoribus nequissimis aures praebuerunt.</s>
					<s n="23" xml:lang="la" type="auto">Haec, colendissime mi pater, ad te perscribere libuit, ut, qua conscientia ego fruar, tibi non obscurum esset.</s>
					<s n="24" xml:lang="la" type="auto">Rogo igitur, haec omnia mitiorem in partem interpreteris et ceu filium ab hoc scelere longissime remotum paternae tuae curae et benevolentiae commissum habeas.</s>
					<s n="25" xml:lang="la" type="auto">Ignosce vero; nam celeriter omnia exaravi.</s>
				</p>
				<p>
					<s n="26" xml:lang="la" type="auto">Curię Rh[etorum] 1574. 19. ianuarii.</s>
				</p>
				<p>
					<s n="27" xml:lang="la" type="auto">Salutem tibi d. d. consul et amici hic nostri omnes tibi dicunt.</s>
					<s n="28" xml:lang="la" type="auto">Salvere iubeo d. Hallerum, mihi colendissimum affinem.</s>
					<s n="29" xml:lang="la" type="auto">Nondum Gantnerus recessit; monstra enim foventur nova.</s>
				</p>
				<p>
					<s n="30" xml:lang="la" type="auto">Tuae praestantię addictissimus Thobias Eglinus.</s>
					<s n="31" xml:lang="la" type="auto">Amplissimo viro d. Heilrycho Bullingero, Tigurinae ecclesiae episcopo vigilantissimo clarissimoque, domino suo singulari observantia colendissimo.</s>
				</p>
				<p>
					<s n="32" xml:lang="de" type="auto">Zürich an h. Pfarrer zum grossen Münster.</s>
				</p>
			</div>
		</body>
	</text>
</TEI>
