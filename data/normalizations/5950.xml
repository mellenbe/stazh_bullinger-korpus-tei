<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5950">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5950</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas 22. die huius mensis datas, vir reverende et frater charissime, eius mensis die 24. sub extremum vesperum occiduo iam sole cursor vester mihi obtulit.</s>
				</p>
				<p>
					<s n="3" xml:lang="la" type="auto">Quibus aut paucis aut nullis literis mihi respondendum erat, cum ob privata nonnulla negotia, quibus tum detinebar, tum ob festinum nuncii, quem minabatur abitum.</s>
				</p>
				<p>
					<s n="4" xml:lang="la" type="auto">Mirari autem vos intelligo, qui fiat, quod senatus noster literis trium urbium nihil respondeat.</s>
				</p>
				<p>
					<s n="5" xml:lang="la" type="auto">Atqui certe ego non miror; nam quid responderet, non video, cum non habeat, quod respondeat.</s>
				</p>
				<p>
					<s n="6" xml:lang="la" type="auto">Facti enim series satis constat, quantumvis sint, qui nescio quibus plumis corniculam hanc adornare moliantur, quo culpam, etsi non plane excusent, quantum tamen possunt, declinent.</s>
				</p>
				<p>
					<s n="7" xml:lang="la" type="auto">Alterum vero, quod magis (meo quidem videre) erat necessarium, ut suus nimirum honos et urbi et ecclesię nostrę restituatur, nemo sit, qui cogitet; satis enim bene omnem detersisse putant iniuriam, quod confessionis pristinę formulam innovarint, de quo nuper tibi scripsi.</s>
				</p>
				<p>
					<s n="8" xml:lang="la" type="auto">Nulla itaque responsionis alterius spes mihi affulget, nisi magna per trium urbium importunitatem extorsum fuerit, quod quale tum etiam sit futurum plane ignoro.</s>
				</p>
				<p>
					<s n="9" xml:lang="la" type="auto">De Ochinis dialogis idem nobis evenit, quod et vestris civibus; continue enim et varię et multę ab Argentina veniunt literę, quibus a piis pie monemur, ab aliis autem acerbe incusamur, quod ex sua urbe magna multorum offensione magistratus noster tales libros in lucem prodire sinat, et qui propediem (ut omnino praesumitur) publica senatus Argentinensis sententia tanquam hęretici et omnis honestatis et religionis pie corruptores Vulcano tradendi sint.</s>
				</p>
				<p>
					<s n="10" xml:lang="la" type="auto">Quarum quidem nonnullę ad senatum nostrum pervenere nuper, quibus commotus idem nobis, quod vobis vester, iniunxit, nimirum ut inspectis dialogis totum negotium, quomodo actum et an per nostros censores admissi sint, diligentius disquireremus.</s>
				</p>
				<p>
					<s n="11" xml:lang="la" type="auto">Ergo, quod iussi sumus, exequentes Dialogorum interpretem Castalionem invenimus, qui id se fecisse Pernę typographi impulsu non negat.</s>
				</p>
				<p>
					<s n="12" xml:lang="la" type="auto">Censuram qui fecerit, nondum invenimus.</s>
				</p>
				<p>
					<s n="13" xml:lang="la" type="auto">Perna Basilio Amerbachio, qui tum rectoris vices egerat, ex lege librum censendum se tradidisse ait.</s>
				</p>
				<p>
					<s n="14" xml:lang="la" type="auto">Amerbachius Coelio (quoniam Italico sermone scriptus erat) se misisse respondet.</s>
				</p>
				<p>
					<s n="15" xml:lang="la" type="auto">Coelius quidem inspexisse librum fatetur, sed nihil censuisse nec alicui divulgandi copiam fecisse.</s>
				</p>
				<p>
					<s n="16" xml:lang="la" type="auto">Tanto itaque labyrintho res implicata est, ut, in quem tandem hęc cudetur faba, prorsus ignorem.</s>
				</p>
				<p>
					<s n="17" xml:lang="la" type="auto">Hinc aliud quoque accessit malum, scriptum scilicet mordax satis, quod Beza in Castalionem ędidit, hęreticum Pelagianum et scripturę sacrę depravatorem pestilentissimum proclamans; nostram vero scholam et ecclesiam simulque tocius urbis proceres etsi lenius paulo, satis tamen duriter incusat, quod tantam pestem in sua ecclesia et urbe ferant.</s>
				</p>
				<p>
					<s n="18" xml:lang="la" type="auto">Quę cum Castallioni sint obiecta, quibus satisfactionibus aut qua spongia hanc sit detersurus labem, in dies expectamus.</s>
				</p>
				<p>
					<s n="19" xml:lang="la" type="auto">Vereor autem ego, ne novi incendii non parva sit futura scintilla.</s>
				</p>
				<p>
					<s n="20" xml:lang="la" type="auto">Hęc suggillatio, hęc pro pręsenti temporis angustia ad te scribere volui, honorande vir et frater in domino semper observande, Christum rogitans ex corde, ut te tuosque omnes ac fratres reliquos a malo conservet, quos meo nomine amanter salutare digneris.</s>
				</p>
				<p>
					<s n="21" xml:lang="la" type="auto">Vale.</s>
				</p>
				<p>
					<s n="22" xml:lang="la" type="auto">Basileę summo diluculo ad olentem lucernam 25. diei novembris anni 1563.</s>
				</p>
				<p>
					<s n="23" xml:lang="la" type="auto">Tuus, quem nosti, W[olfgangus] W[yssenbachius], studiosissimus.</s>
				</p>
				<p>
					<s n="24" xml:lang="la" type="auto">Amplissimo viro d. m. Heinricho Bullingero, theologo summo, Tigurinę ecclesię pastori vigilantissimo, domino ac fratri suo semper venerando.</s>
				</p>
				<p>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
