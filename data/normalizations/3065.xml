<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3065">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3065</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Attulit nobis heri Froschoverus iunior literas tuas, honorande domine compater, una cum pręfatione Latina et Germanica in Apocalypsim, tum reliquas quoque aliquot tuas in eandem conciones [korr. aus concionibus, entspr. auch an reliqu. u. tu. Korr. spuren.] et forte fortuna Apiarium, cum quo fortassis transacturus erat de opere, non invenit domi.</s>
					<s n="3" xml:lang="la" type="auto">Ante biduum enim Basilaeam profectus est et inde, si res tulerit, ut audio, Tigurum ascendet.</s>
					<s n="4" xml:lang="la" type="auto">Interea nihil hic potuit fieri nisi hoc unum, quod domino Hallero, utpote primario scholarchae, exhibitae sunt literae tuae una cum ipso opere et praefationibus.</s>
					<s n="5" xml:lang="la" type="auto">Musculus et ego secundum iussum tuum dissimulavimus hactenus nos habuisse opus illud manibus.</s>
					<s n="6" xml:lang="la" type="auto">Nunc ergo iuxta senatus decretum legetur etiam ab aliis.</s>
					<s n="7" xml:lang="la" type="auto">Quoniam vero hoc non uno et altero die fieri potest, praesertim cum plaerique nunc propter nativitatis domini celebritatem sint occupati, redit ad vos Froschoverus.</s>
					<s n="8" xml:lang="la" type="auto">Ego, quantum possibile est, maturabo, ut post ferias legatur ab omnibus, et ut celerius hoc fiat, partes inter singulos dividam, ut plures simul legere possint.</s>
				</p>
				<p>
					<s n="9" xml:lang="la" type="auto">Lecto opere conferent scholarchae et ad senatum sententiam referent.</s>
					<s n="10" xml:lang="la" type="auto">Hoc ubi factum fuerit et decreverit senatus, ut imprimatur, curabo, ut Apiarius Tigurum eat et folium unum atque alterum impressum pro forma secum afferat, ut et tu literam inspicere et Froschoverus cum ilo transigere possitis.</s>
				</p>
				<p>
					<s n="11" xml:lang="la" type="auto">Praefationem legi et nihil desidero, nisi quod in assignandis consulum nominibus haereo.</s>
					<s n="12" xml:lang="la" type="auto">Praeest nunc Nägelinus et officio quidem nunc, alter vero authoritate praecendit; Nägelinus itaque praeponendus erit alteri officio ratione, quod quam libenter habiturus sit alter, homo, qualem tibi aliquando eum [de]scripsi, nescio.</s>
					<s n="13" xml:lang="la" type="auto">Mihi videretur satius esse suppresso nomine dedicationem simpliciter consulibus senatuique adscribere, sicut etiam Germanica habet praefatio;<note type="margin">Zusatz a.R.: sicut-praef</note> ita omnes pariter honorati viderentur.</s>
				</p>
				<p>
					<s n="14" xml:lang="la" type="auto">Alias nihil est, quod scribam.</s>
					<s n="15" xml:lang="la" type="auto">Froschoverus nobis ex ore tuo retulit Philippum Wittenbergae habere dimissionem et d. Martyri apud Argentinenses successurum; miror itaque, quod in literis tuis huius non memineris.</s>
					<s n="16" xml:lang="la" type="auto">Fac itaque nos, rogamus, huius quamprimum potes certiores.</s>
					<s n="17" xml:lang="la" type="auto">Rerum novarum nihil est, nisi quod in itinere multi Helvetici milites frigore perire dicuntur; Genevę (ferunt certo) duos in ponte ipso concidisse atque ibidem mox expirasse.</s>
					<s n="18" xml:lang="la" type="auto">Hoc aliquibus etiam non procul a Friburgo contigit.</s>
					<s n="19" xml:lang="la" type="auto">Magna sunt haec iudicia dei; tamen nihilominus obstinato collo pergunt omnes tanquam equus ad p... effusus, ut vates noster [Apocal.?] ait.</s>
				</p>
				<p>
					<s n="20" xml:lang="la" type="auto">Bene vale.</s>
					<s n="21" xml:lang="la" type="auto">Salutant te tuosque mei, atque inprimis mater vos diligenter vicissim salutat, precamurque vobis annum faustum ac foelicem.</s>
				</p>
				<p>
					<s n="22" xml:lang="la" type="auto">Bernae in vigilia nativitatis domini 1556.</s>
					<s n="23" xml:lang="la" type="auto">I[oannes] H[allerus] tuus.</s>
				</p>
				<p>
					<s n="24" xml:lang="la" type="auto">Mitto hic literas cuiusdam Galli ministri ditionis Bernensis, quibus ante triennium opinor suum de numero illo 666 i[n] Apocalypsi iudicium ad Musculum nostrum perscripsit; potes inspic[ere], si placet.</s>
				</p>
				<p>
					<note type="address">[Adresse:]</note>
					<s n="25" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri colendissimo charissimoque suo.</s>
				</p>
				<p>
					<note type="remark">[Darunter von Bullingers Hand:]</note>
					<s n="26" xml:lang="de" type="auto">24. decembris 1556.</s>
				</p>
			</div>
		</body>
	</text>
</TEI>
