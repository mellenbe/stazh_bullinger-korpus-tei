<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2843">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2843</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Non minori ego studio tuas, vir optime atque amicorum coniunctissime, quam tu meas desydero literas; cum vero utriusque par excusabilis sit ratio, neuter alteri quicquam imputet.</s>
					<s n="3" xml:lang="la" type="auto">Sumus et erimus equidem etiam absentes semper pręsentes.</s>
					<s n="4" xml:lang="la" type="auto">Dominus egritudinem tuam, obtestor, tollat ad aut minimum ita leniat, ut in salutaribus tuis propositis viriliter pergere queas.</s>
					<s n="5" xml:lang="la" type="auto">Ex re porro et offitio communi facturus es, si Saxonibus, praecipue vero Westvalo responderis, quod et levi opera, licet prolixitate opus habeat, faciundum censeo.</s>
				</p>
				<p>
					<s n="6" xml:lang="la" type="auto">Exemplaria summę fidei alacri anim percepi tibique gratias pro tanto munere ago perpetuas.</s>
					<s n="7" xml:lang="la" type="auto">Iam colliguntur libri utrique quam elegantissime, quorum alterum illustrissimo principi Ottoni Henricho Palatino electori etc. tuo nomine prima occasione offeram, munus principe dignum, daboque operam, ut aut ipse legat aut legere audiat; alterum erit mihi memoriale tui super aurum etc.</s>
				</p>
				<p>
					<s n="8" xml:lang="la" type="auto">Elector Palatinus Rheni hisce diebus e vivis excessit.</s>
					<s n="9" xml:lang="la" type="auto">Igitur Otto Henricus nunc est in itinere, ut electoratus provincias tam Rheni quam Superioris Bavarię in ditionem suam recipiat.</s>
					<s n="10" xml:lang="la" type="auto">Cui ego accersitus sum comes et spero intra septem vel octo dies nos Hedelbergam appulsuros.</s>
					<s n="11" xml:lang="la" type="auto">Ego provehendę glorię Christi sum avidissimus omnemque lapidem moturus sum, quo veritas precipue circa sacramenta clarius illucescat.</s>
					<s n="12" xml:lang="la" type="auto">Nos in his regionibus aras et imagines iam dudum diripuimus atque abolevimus; nunc in hoc sum, quomodo idolo sacramentario vires adimantur.</s>
					<s n="13" xml:lang="la" type="auto">Ad quos conatus tuam spero confessionem multum profuturum, sumque in ea spe, quod, si princeps is tres aut quatuor annos supervixerit, ipsum sedendo [et] quiescendo papatum expugnaturum.</s>
					<s n="14" xml:lang="la" type="auto">Non profecto aut confido aut glorior brachio carnis, sed exulto et gratulor immodice hostibus veritatis propter auctiorem electorum principumnumerum metum inculcari.</s>
					<s n="15" xml:lang="la" type="auto">Quo etenim papales gloriantur super pace inter Cesarem et Gallum, hoc turbabuntur ad ingressum nostri principis in electoratum.</s>
				</p>
				<p>
					<s n="16" xml:lang="la" type="auto">Leonhartum Riethart propter intempestatem aeris aliquamdiu in aedibus meis fovi, deinde cum commendaticiis ad principem misi, unde nondum regressus est.</s>
					<s n="17" xml:lang="la" type="auto">Quid cum illo fiet, tempus declarabit.</s>
					<s n="18" xml:lang="la" type="auto">Videtur esse bene moratus; de eruditione et constantia alii postea iudicabunt.</s>
				</p>
				<p>
					<s n="19" xml:lang="la" type="auto">Adelsmullerus apud regios pessime audit, quamquam credo eum falso insimulari.</s>
					<s n="20" xml:lang="la" type="auto">Qualem autem gratiam cum principe nostro inirit, nescio.</s>
					<s n="21" xml:lang="la" type="auto">Rumor est ipsum in alcumisticis multa promisisse; quod si ita est, doleo tam principi quam illi, quia nihil prestare ea in re potest nisi dulcis quędam depauperatio.</s>
				</p>
				<p>
					<s n="22" xml:lang="la" type="auto">Papa cum suis molitur aliquid contra Germaniam.</s>
					<s n="23" xml:lang="la" type="auto">Ferdinandus habet spem induciarum cum Turca.</s>
					<s n="24" xml:lang="la" type="auto">Propterea invigilandum erit.</s>
					<s n="25" xml:lang="la" type="auto">Tu ora pro Lęto, et ego pro Henricho meo desyderabilissimo.</s>
					<s n="26" xml:lang="la" type="auto">Vale.</s>
				</p>
				<p>
					<s n="27" xml:lang="la" type="auto">Festinanter, cum equo esset insidendum.</s>
					<s n="28" xml:lang="la" type="auto">3. marcii anno etc. 56.</s>
				</p>
				<p>
					<s n="29" xml:lang="la" type="auto">Tuus G[eorgius] L[aetus].</s>
				</p>
				<p>
					<s n="30" xml:lang="la" type="auto">[Sal]vos esse cupio [ec]clesiam Tigurinam, ministros... singu[la]tim et Hallerum... Musculum.</s>
				</p>
				<p>
					<note type="address">[Adresse:]</note>
					<s n="31" xml:lang="la" type="auto">Pietate et doctrina incomparabili viro domino Henricho Bullingero, ecclesiastę Tigurino primario, amico summa necessitudine iuncto.</s>
					<s n="32" xml:lang="de" type="auto">Zürich.</s>
				</p>
			</div>
		</body>
	</text>
</TEI>
