<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization910">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #910</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia domini tecum.</s>
					<s n="2" xml:lang="la" type="auto">Quod nostris de rebus ecclesięque statu aliquot mensibus nullas a me receperis litteras, charissime in Christo Bullingere, hisce brevibus excusatum iri spero etc.</s>
					<s n="3" xml:lang="la" type="auto">Hybernis mensibus valetudinarius, iugiter grabbatulo inhęrens rarissime nisi bacillo interdum innixus in publicum prodii.</s>
					<s n="4" xml:lang="la" type="auto">Iam vernali tempore, quo sperabam meliora, pedum tumor, tormina et erysipela haud aliter quam coniurati hostes me, qui alioqui senectutis morbo gravor, gravissime cruciarunt.</s>
					<s n="5" xml:lang="la" type="auto">Palpito nunc, gratia dei, utcunque; sed pedes et corporis bases molem sexagenariam tametsi exuctam exhaustamque magna portant difficultate, ita ut testudineo gradu ex aedibus in templum domini promoveam.</s>
				</p>
				<p>
					<s n="6" xml:lang="de" type="auto">Ich bitte täglich mit Bruder Clausen: O Gott, nehm mich mir und gib mich ganze zu eigen dir.</s>
					<s n="7" xml:lang="la" type="auto">Fiat domini voluntas.</s>
					<s n="8" xml:lang="la" type="manual">Amen.</s>
				</p>
				<p>
					<s n="9" xml:lang="la" type="auto">Ecclesię satis bene habent eo nomine, quod adversariis, qui cupiunt semper aliquid novitatis studiosi mutare, nil hactenus concesserimus.</s>
					<s n="10" xml:lang="la" type="auto">Sunt in ducatu, qui excidium minantur, nisi unum vel alterum interemistam admiserimus; verum illorum terriculamenta surda aure transimus, nec hactenus aliquid mutarunt principe etiam nostro constanter reluctante.</s>
					<s n="11" xml:lang="la" type="auto">Maior pars etiam ecclesię per nos admonita frequentiores sunt in contionibus et dictis diebus in precationibus.</s>
				</p>
				<p>
					<s n="12" xml:lang="la" type="auto">Certe quidam, de quibus nulla spes erat resipiscentię, dolent calamitatem piorum innocentię vitę studentes; pusillanimes, qui Cęsaris metu in veritate Christi dubitantes animum propemodum desponderant, iam redeunt et utcunque respirant.</s>
					<s n="13" xml:lang="la" type="auto">Proinde oro te et tuos symmystas in Christo Iesu servatore nostro, orate indesinenter pro nobis, ne deficiat fides nostra et, quo magis ab adversariis impetimur, hoc magis constantiores simus.</s>
					<s n="14" xml:lang="la" type="auto">Certe versipellis ille Satan miris technis glorię Christi apud nos insidiatur, de quo longum foret scribere.</s>
				</p>
				<p>
					<s n="15" xml:lang="la" type="auto">Strasburgum nutarat, et fratres inter se non usque adeo conveniunt; iam sepius illos admonuimus ad concordiam; verum suum cuique pulcrum.</s>
				</p>
				<p>
					<s n="16" xml:lang="la" type="auto">Metuo, ne falsorum fratrum pertinatia perdatur, quod absit etc.</s>
					<s n="17" xml:lang="la" type="auto">Cęsar expectatur Augustę, ut nosti; sed qui hinc, ubi nunc agit, ad nos veniunt, putant id nunquam futurum; ita vehementer laborat.</s>
					<s n="18" xml:lang="la" type="auto">Orandus deus, ut illum non solum, sed eos quoque, qui apud illum rerum pociuntur, illuminet sua solita clementia Christumque, salutis scopum, aperiat etc.</s>
					<s n="19" xml:lang="la" type="auto">Vale in Christo, observande frater, et Gvaltherum, Bibliandrum, Pellicanum omnesque fratres nostro nomine salutabis.</s>
					<s n="20" xml:lang="la" type="auto">Salutant vos nostri omnes.</s>
				</p>
				<p>
					<s n="21" xml:lang="de" type="auto">Rechenvillò 23. maiii 1550.</s>
				</p>
				<p>
					<s n="22" xml:lang="la" type="auto">Tuissimus ex animo Matthias Erbius.</s>
				</p>
				<p>
					<s n="23" xml:lang="la" type="auto">Eximio viro d. Henrycho Bullingero, theologo et ecclesiastę Tigurino vigilantissimo, fratri in Christo semper observando etc.</s>
				</p>
			</div>
		</body>
	</text>
</TEI>
