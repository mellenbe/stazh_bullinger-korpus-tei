<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3101">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3101</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Libenter sane per hunc nuncium, colendissime domine compater, te de Apocalypsi tua certiorem fecissem; sed non fuit possibile.</s>
					<s n="3" xml:lang="la" type="auto">Fecerunt moram in perlegendo aliqui satis longam; nunc tamen legere omnes.</s>
					<s n="4" xml:lang="la" type="auto">Ante diem vero lunę aut martis scholarchas cogere non possum.</s>
					<s n="5" xml:lang="la" type="auto">Impedit etiam, quod e suo podagra iterum decumbit Hallerus quęstor, sine cuius opera et praesentia nihil fiet; sed dabit tantum tibi et nobis, ut ad se convocatis scholarchis negotium tandem expediat.</s>
					<s n="6" xml:lang="la" type="auto">Spero ergo per proximum nuncium me tibi certa daturum.</s>
				</p>
				<p>
					<s n="7" xml:lang="la" type="auto">De obitu praestantissimi, clarissimi et integerrimi viri domini consulis Lavateri dolent apud nos quoque pii multi, et condoleo tibi inprimis ego, cum non nesciam, qualem, non iam dico affinem, sed in negotio domini fratrem et patronum amiseris.</s>
					<s n="8" xml:lang="la" type="auto">Dominum oro, ut, quoniam hodie audio comitia consularia futura, substituat alterum, qui ecclesię et reipublicae utilis sit.</s>
					<s n="9" xml:lang="la" type="auto">Quae misisti, communicavi archigrammatęo, Diespachio et quibusdam aliis, a quibus nondum recepi.</s>
					<s n="10" xml:lang="la" type="auto">Si recepero, antequam nuncius abeat, includam hisce; si non recepero, per proximum tamen nuncium remittam.</s>
				</p>
				<p>
					<s n="11" xml:lang="la" type="auto">Nihil habemus novi neque ex Gallia neque ex Italia neque etiam ex Germania.</s>
					<s n="12" xml:lang="de" type="auto">So viel das Reislaufen gelanget, ist nicht, dass es erlaubt; sondern meine Herren, als sie vernommen, das der Zug sollen angehen, haben sies auf ein neues verboten, und auf das ganze Land ausgeschrieben und an Kanzeln verlesen lohnen.</s>
					<s n="13" xml:lang="la" type="auto">Hoc tamen verum est, quod nulla certa poena sit constituta, sonder bi lyb und guͦt, aber dran ghenckt "nach gstallt der sachen".</s>
				</p>
				<p>
					<s n="14" xml:lang="la" type="auto">Quod nos quidem satis mordet, et obtundimus illis aures hac re quotidie; interea tamen verum non est, quod libertas abeundi data sit.</s>
					<s n="15" xml:lang="la" type="auto">Abiere ex urbe pauci, 4 vel 5, ex quibus duo nobiles familię Erlacensis, et cum his quęstoris Dilgeri filius; sed praetexunt eos tantum castra videre velle et mox redituros.</s>
				</p>
				<p>
					<s n="16" xml:lang="la" type="auto">Haec ad tuas raptim.</s>
					<s n="17" xml:lang="la" type="auto">Zebedaeus hic est; quid moliatur aut agat, nescio.</s>
					<s n="18" xml:lang="la" type="auto">Me non convenit; in platea forte in ipsum incidi.</s>
					<s n="19" xml:lang="la" type="auto">Mater, uxor et mei omnes te tuosque salutant.</s>
				</p>
				<p>
					<s n="20" xml:lang="la" type="auto">Bernae 16. ianuarii 1557.</s>
				</p>
				<p>
					<s n="21" xml:lang="la" type="auto">Hallerus tuus.</s>
				</p>
				<p>
					<note type="address">[Adresse:]</note>
					<s n="22" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri colendissimo et charissimo suo.</s>
				</p>
				<p>
					<note type="remark">[Darunter von Bullingers Hand:]</note>
					<s n="23" xml:lang="la" type="auto">16. ianuarii 1557.</s>
				</p>
			</div>
		</body>
	</text>
</TEI>
