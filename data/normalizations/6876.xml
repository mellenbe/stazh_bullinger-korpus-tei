<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6876">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6876</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Tertia, postquam vobis discessimus, die salvi et incolumes huc sumus reversi per domini gratiam; agimus vero tibi et vobis omnibus summas et ingentes gratias pro humanitate, officiis et beneficiis nobis praestitis, quibus utinam possimus aliquando ex aequo respondere!</s>
					<s n="3" xml:lang="la" type="auto">Huc ubi rediimus, Beza cum Gentile congressus est; nam in illius gratiam integrum adhuc diem hic mansit, sed nequaquam.</s>
					<s n="4" xml:lang="la" type="auto">Est enim pervicacissimus nebulo et loquacissimus, qui, licet manifestis scripturę testimoniis et aliis rationibus convincatur et constringatur, non tamen agnoscere vult se errasse, sed principium petit.</s>
					<s n="5" xml:lang="la" type="auto">Ab eo tempore multoties cum eo egimus, sed frustra.</s>
					<s n="6" xml:lang="la" type="auto">Integrum iam hic mensem detinetur.</s>
					<s n="7" xml:lang="la" type="auto">In anifestis mendaciis deprehensus est, quorum tamen eum non pudet.</s>
					<s n="8" xml:lang="la" type="auto">Accersitus est propter illum praefectus Gaiennsis, cui ille confessionem suam dedicavit.</s>
					<s n="9" xml:lang="la" type="auto">Is nunc hic est; spero itaque fore, ut brevi liberemur hac peste.</s>
					<s n="10" xml:lang="la" type="auto">Anabaptistam iam prius scis capite truncatum esse.</s>
					<s n="11" xml:lang="la" type="auto">Is in ea pertinacia mortuus est, ut noluerit pro se preces fieri aut suas preces cum astantium precibus coniungere; iussit eos orare, si velint, sibi illorum precibus non esse opus, se pro se ipso posse orare.</s>
					<s n="12" xml:lang="la" type="auto">Auguror eundem finem Gentilem quoque hunc consecuturum.</s>
				</p>
				<p>
					<s n="13" xml:lang="la" type="auto">Paucis vero, postquam reversi sumus, diebus, Sultzerus proprium nuncium cum multis literis et novitatibus huc misit, ex quibus praecipua in hanc chartam, quam hic tibi mitto, exscripsi.</s>
					<s n="14" xml:lang="la" type="auto">Suspicor illum audivisse aliquid de conventu nostro et hac ratione elicere voluisse, quid agatur; quid illi a singulis responsum sit, scire non possum.</s>
					<s n="15" xml:lang="la" type="auto">Nos nemini quicquam diximus praeterquam senatui, cui, quae acta fuerunt, referenda erant omnia.</s>
					<s n="16" xml:lang="la" type="auto">Quicquid tandem sit, miretur, moliatur, suffodiat, quicquid velit, veritas vincet, et ipse cum suis dolis peribit.</s>
					<s n="17" xml:lang="la" type="auto">Miramur vero nihil adhuc adferri a vobis aut nuncium vestrum tamdiu abesse.</s>
					<s n="18" xml:lang="la" type="auto">Non dubitamus de vestra fide, quin mox nos certiores reddituri sitis, quomodo omnia habeant, postquam ille redierit.</s>
				</p>
				<p>
					<s n="19" xml:lang="la" type="auto">Beza ex itinere ad me rescribit in haec verba: "Hoc velim habeas pro certo, tam inquam pro certo, quam si oculis ipsi nostris conspexissemus, Turcam Solymannum cum octingentis millibus adesse, ut qui 14. mensis superioris (id est iulii) Belgrado stationum duntaxat intervallo abesset, et ita quidem incensum, ut, nisi mors intervenerit, nunquam se nisi victorem Constantinopolim rediturum palam iurarit.</s>
					<s n="20" xml:lang="la" type="auto">Classis 140 velorum navigat in Adriatico, non tam ad oppugnationes quam ad incursiones parata.</s>
					<s n="21" xml:lang="la" type="auto">Lazarus expugnavit castellum parvi momenti in Hungaria et magnum pavorem bassae Budensi incussit, quem mox Solymannus palo transfigi iussit.</s>
					<s n="22" xml:lang="la" type="auto">Rex Algerae Hispanorum classem graviter afflixit.</s>
					<s n="23" xml:lang="la" type="auto">Haec pro certis habeo, praesertim quae ad Hungariam spectant, ex oculato teste."</s>
					<s n="24" xml:lang="la" type="auto">Haec ille, quibus mox ista subiicit: "Addo iam aliud, quod ex eodem pro certissimo intellectum velim ut domino consuli significes, Sabaudum nuper Venetiis sub specie transigendi de Cypri regno nihil non tentasse, ut Venetos ad foedus pertraheret adversum nos proprie et privatim recuperandis videlicet suis ditionibus initum, sed per dei gratiam nihil obtinuisse" etc.</s>
					<s n="25" xml:lang="la" type="auto">Ab eo tempore etiam ad d. Steigerum ex Gallia scriptum est Hispanum impetrasse a regina Galliae transitum cum exercitu in Inferiorem Germaniam ad compescendos tumultuantes propter religionem suos subditos; interea vero, postquam rex intellexerit nobilitatem in Belgico non propter religionem tumultuari nec religionem petere, sed inquisitionem tantum ferre non posse, ipsum sustulisse eam et copias illas iam paratas in Liguriam mittere, quibus Sabaudus suas quoque coniungat, et periculum esse, ne illae in nos convertantur.</s>
					<s n="26" xml:lang="la" type="auto">Haec inde.</s>
					<s n="27" xml:lang="la" type="auto">Sed si Turcus ita Italię immineat, habebunt Hispani, habebit et Sabaudus, quod alibi agant.</s>
					<s n="28" xml:lang="la" type="auto">Orandus autem dominus, ut ipse tempestates has a nobis avertat et ecclesias suas servet a malo.</s>
					<s n="29" xml:lang="la" type="auto">Haec sunt nova, quę nunc habui; expecto, ut a te propediem plura cognoscam.</s>
					<s n="30" xml:lang="la" type="auto">Bene vale.</s>
					<s n="31" xml:lang="la" type="auto">Salutant te diligenter nostri omnes d. consul Steigerus, Diesbachius, Mülinensis, quęstores ambo, Amadiensis etc., socer item, uxor et mater.</s>
					<s n="32" xml:lang="la" type="auto">Salutem dic meo nomine et gratias age maximas tuis omnibus, praesertim d. Zvinglio, quem mihi, nescio quo id fato factum sit, compellare non licuit.</s>
				</p>
				<p>
					<s n="33" xml:lang="la" type="auto">Bernae 20. augusti 1566.</s>
				</p>
				<p>
					<s n="34" xml:lang="la" type="auto">Tuus semper Iohan[nes] Hallerus.</s>
				</p>
				<p>
					<s n="35" xml:lang="de" type="auto">Es hat Frau Christiana zum Bach, Marguard Zehenders seligen verlassenen Witwen und Hansen seligen und Samuels seligen, meines Schwagers, auch Marguards des jetzigen, auch meines Schwagers, Mutter, mir angezeigt, wie er ihrem Sohn, der hernach zu Wien ist Österreich geblieben ist, so viel Gutes haben tun, dieweil er bin ich zu Zürich gesehen.</s>
					<s n="36" xml:lang="de" type="auto">Deshalb sie sich gern mit etwas Verehrung euch dankbar erzeigen wollte, und so sie hätte mögen wissen, dass ich hinaus hätte wurden reiten, so wollte sie solches durch mich ausgerichtet haben.</s>
					<s n="37" xml:lang="de" type="auto">Die will ich aber sonst viel Botschaft zu Euch haben, solle ich so wohl tun und Euch von Erdwegen diese 4 Kronen zuschicken, also das, dieweil sie vernehmen, dass Ihr noch zwo Töchterin bin ich habt, dass Ihr derselben jeder zwo davon gebt zu einem Kram und zu einer Anzeigung Ihre Freundschaft, Liebe und Dankbarkeit, und das Ihr mithin Gott auch trühlich für sie bittet, das er Ihren verleihe, den Lauf Ihres Lebens seliglich zu vollenden und in wahrem Glauben von hinnen zu der seligen Gemeinde der Auserwählten abzuscheiden.</s>
					<s n="38" xml:lang="de" type="auto">Das wollt also mindhalb im besten empfehen und verstehen.</s>
					<s n="39" xml:lang="de" type="auto">Hierneben will sie nicht, dass ihr solche Verehrung gegen der Iren jemands gedenkt.</s>
					<s n="40" xml:lang="la" type="auto">Scripseram has nudiustertius missurus eas per Diethelmum illum peplarium, qui Zehenderis nuper insignia vestra vitro depicta attulit; sed is non est ad me reversus, ut nesciam, an discesserit necne aut ubi sit.</s>
					<s n="41" xml:lang="la" type="auto">Interea heri sub noctem cursor hic vester venit vestras nobis afferens.</s>
					<s n="42" xml:lang="la" type="auto">Consul hodie mane, antequam senatus haberetur, ad me misit, quę senatus vester scripsit; audiet illo hodie senatus, nec dubito, quin eiusdem quoque apud nos omnes sententię sint futuri.</s>
					<s n="43" xml:lang="de" type="auto">Der Türkik, sorge ich, werde Mengen gegen Erdfurt schicken.</s>
					<s n="44" xml:lang="la" type="auto">Alias praeter reliqua, quę superius signavi, nunc habeo nihil.</s>
				</p>
				<p>
					<s n="45" xml:lang="la" type="auto">Dolet mihi te non integrae esse valetudinis.</s>
					<s n="46" xml:lang="la" type="auto">Ego quoque praeterita nocte fere dyssenteria perii necdum bene habeo.</s>
					<s n="47" xml:lang="la" type="auto">Oro dominum, ut te servet diutissime.</s>
					<s n="48" xml:lang="la" type="auto">Nostri rursum te omnes salutant.</s>
					<s n="49" xml:lang="la" type="auto">22. augusti 1566.</s>
				</p>
				<p>
					<s n="50" xml:lang="la" type="auto">Fabritii literas remitto.</s>
					<s n="51" xml:lang="la" type="auto">Ad Bezam diligenter omnia scribam.</s>
					<s n="52" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, colendissimo observandissimoque meo domino et compatri.</s>
				</p>
			</div>
		</body>
	</text>
</TEI>
