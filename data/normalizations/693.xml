<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization693">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #693</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Non nostra quidem culpa fit quod post tantum temporis intervallum tibi, Calvine vir doctissime et frater in Domino carissime, respondemus.</s>
					<s n="3" xml:lang="la" type="auto">Caeteri enim fratres, ad quos vestra illa misimus, tardius suam nobis exposuerunt sententiam.</s>
					<s n="4" xml:lang="la" type="auto">Ita vero res habet.</s>
					<s n="5" xml:lang="la" type="auto">Placet nobis mutata praefatio.</s>
					<s n="6" xml:lang="la" type="auto">Placet inseri aut adiici quod inserendum aut adiiciendum scripto nostro existimasti.</s>
					<s n="7" xml:lang="la" type="auto">Ex his enim lux quaedam scripto accedere videtur.</s>
				</p>
				<p>
					<s n="8" xml:lang="la" type="auto">Subiecimus nos conclusionem, ac exspectamus iam tuam sententiam an ea tibi probetur, aut quid in ipsa vel aditum vel ademptum aut mutatum cupias.</s>
					<s n="9" xml:lang="la" type="auto">Conscripsimus ergo formam quam fratribus nostris exhiberi et communicari, si tibi etiam ac D. Farello carissimo fratri nostro placeat, concedimus, ut sit mutuae nostrae consensionis in Domino testimonium.</s>
					<s n="10" xml:lang="la" type="auto">Formam eam mittimus melioribus scriptam characteribus quam ego possim scribere.</s>
				</p>
				<p>
					<s n="11" xml:lang="la" type="auto">Iam quod sententias fratrum attinet sic habe.</s>
					<s n="12" xml:lang="la" type="auto">Ministris ecclesiae Basiliensis nihil huius communicavimus, non aliam ob causam quam quod intra anni spatium ediderunt, imo repararunt, fidei suae confessionem, cui quum haec nostra probe consentiant, supervacaneum videbatur ab eis postulanda confessio aut sententia, quam non ita pridem ediderant.</s>
					<s n="13" xml:lang="la" type="auto">Ministri ecclesiarum Schaffhusii et Sangalli cum gratulatione approbarunt omnia.</s>
				</p>
				<p>
					<s n="14" xml:lang="la" type="auto">Ministri ecclesiae Bernensis responderunt in haec verba: nos istam explicationem D. Ioannis Calvini nostro calculo et suffragio in solidum unanimiter approbamus, et piam certam sanamque fatemur agnoscimus et laudamus, precantes Dominum ut spiritum suum omnibus nobis concedat et in nobis confirmet, ne ex his arripiatur tergiversandi occasio.</s>
					<s n="15" xml:lang="la" type="auto">Non tamen videtur hoc tempore vulganda, neque nos, sicuti et antea scripsimus, in editionem publicam consentimus, nempe ut nobis iubentibus edatur.</s>
					<s n="16" xml:lang="la" type="auto">Nam ad magistratum omne negotium prius esse referendum: id quod in praesenti non videtur frugiferum fore.</s>
					<s n="17" xml:lang="la" type="auto">Haec et alia huius generis et in haec sententiam scripserunt fratres Bernenses.</s>
					<s n="18" xml:lang="la" type="auto">Est et alius quidam vir certe doctus et pius et bene meritus de literis et ecclesia Dei, qui inter alia haec ad me dedit: De vulgatione scripti huius mihi non apparet tantum ex illa fore utilitatis in communi, quantum rixarum et turbarum, non propterea quod tale non sit quod per se plurimum prodesse nequeat, sed propter praesentium temporum incredibilem malitiam, et rerum omnium disturbationem.</s>
					<s n="19" xml:lang="la" type="auto">Haec ille.</s>
					<s n="20" xml:lang="la" type="auto">Nobis vero non videtur omnino supprimenda nostra consensio, sed vulgatio per impressuram in praesenti et ad tempus melioremque occasionem duntaxat differenda.</s>
					<s n="21" xml:lang="la" type="auto">Quod si tibi et Farello videatur consensio illa nostra descripta in Galliam aut aliis piis fratribus mittenda, per nos quidem licet, ut et in hac epistola initio significavi.</s>
					<s n="22" xml:lang="la" type="auto">Communicabimus et nos descriptam aliquot piis per Germaniam fratribus, si prius intellexerimus hanc tibi formam non displicere.</s>
					<s n="23" xml:lang="la" type="auto">Interim dissimulare non possum, me hanc formam misisse in Angliam amicis meis intimis, D. Utenhovio, Trehero et Hoppero, sed ea lege ut sibi et fidis retineant, donec intelligant extremam his manum esse impositam.</s>
					<s n="24" xml:lang="la" type="auto">Speramus autem te in nostra conclusione nihil improbaturum.</s>
				</p>
				<p>
					<s n="25" xml:lang="la" type="auto">Salutant te, D. Farellum, D. Viretum, D. Gallasium, et fratres alios symmystas omnes ministri huius ecclesiae, pastores et lectores, quorum nomine et iussu hasce scripsi.</s>
					<s n="26" xml:lang="la" type="auto">Vale, vir doctissime et nobis carissime frater.</s>
					<s n="27" xml:lang="la" type="auto">Amemus nos mutuo et oremus communem salvatorem nostrum, regem et pontificem, ut debellato Antichristo solus regnet Christus.</s>
				</p>
				<p>
					<s n="28" xml:lang="la" type="auto">Tiguri 30. septemb. 1549.</s>
				</p>
				<p>
					<s n="29" xml:lang="la" type="auto">H. Bullingerus tuus ex animo.</s>
				</p>
				<p>
					<note type="address">[Adresse:]</note>
					<s n="30" xml:lang="la" type="auto">Clarissimo viro D. Ioanni Calvino Genevensis ecclesiae fidelissimo pastori domino venerabili et fratri longe carissimo suo.</s>
					<s n="31" xml:lang="de" type="auto">Genf.</s>
				</p>
			</div>
		</body>
	</text>
</TEI>
