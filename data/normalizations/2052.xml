<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2052">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2052</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Scripseram 2. octobris per tabellionem vestrum ad te, colende et care mi Calvine, quantum tum licuit per turbas negotiorum et festinantiam: quoniam vero nihil literarum a te vicissim accipio, dubito num meae tibi sint redditae.</s>
					<s n="3" xml:lang="la" type="auto">Ac ne quid ignorares, exemplum nostrae responsionis in causa Servetana tibi quoque destinaveram.</s>
					<s n="4" xml:lang="la" type="auto">In praesenti mitto alterum, ut si prius non receperis, hoc a me habeas.</s>
					<s n="5" xml:lang="la" type="auto">Quod autem in primis illis meis a te postulaveram, id nunc quoque repeto.</s>
					<s n="6" xml:lang="la" type="auto">Oro te, mi frater, ut librum Serveti mihi compares et mittas, eum puto quem ille de Reparatione christianismi edidit, et cuius exemplum amplissimus ille senatus vester ad nos misit.</s>
					<s n="7" xml:lang="la" type="auto">Deinde, ut et articulos Serveti extractos, et Serveti scriptum, vestras quoque refutationes, una cum Serveti Scholiis ad nos transmissa per vestrates, describi cures, idque meis sumptibus, et mittas involuta et obsignata Bernam ad Hallerum nostrum, qui fideliter curabit illa ad me deferri.</s>
					<s n="8" xml:lang="la" type="auto">Hac in re facies mihi rem longe gratissimam, neque vero ingratum senties, sicubi et tuae humanitati potero gratificari.</s>
					<s n="9" xml:lang="la" type="auto">Et quoniam hic valde solliciti sumus de causa Servetana, liberabis nos magna molestia, si scripseris, luem illam esse oppressam, aut quid tandem cum blasphemo homine sit actum.</s>
					<s n="10" xml:lang="la" type="auto">Oremus dominum et salvatorem nostrum ut omnia bene vertat.</s>
				</p>
				<p>
					<s n="11" xml:lang="la" type="auto">Caesar comitia nova imperialia indicavit ad festum trium regum celebranda Augustae.</s>
					<s n="12" xml:lang="la" type="auto">Misera ergo Germania novas exactiones et expeditiones, ut nihil aliud dicam, exspectat.</s>
				</p>
				<p>
					<s n="13" xml:lang="la" type="auto">Dominus adsit ecclesiae suae.</s>
					<s n="14" xml:lang="la" type="auto">Vale una cum omnibus in Christo fratribus.</s>
					<s n="15" xml:lang="la" type="auto">Literas ex Anglia acceptas et tibi missas per me spero te accepisse.</s>
					<s n="16" xml:lang="la" type="auto">Tiguri 28. octobris anno d. 1553.</s>
				</p>
				<p>
					<s n="17" xml:lang="la" type="auto">Bullingerus tuus.</s>
				</p>
				<p>
					<s n="18" xml:lang="la" type="auto">Clarissimo viro d. Ioanni Calvino fido Genevensis ecclesiae pastori domino honorando et fratri suo carissimo.</s>
				</p>
				<p>
					<s n="19" xml:lang="de" type="auto">Genf.</s>
				</p>
			</div>
		</body>
	</text>
</TEI>
