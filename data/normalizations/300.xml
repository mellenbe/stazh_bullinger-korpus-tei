<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization300">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #300</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ita vero iustissime comparatum est, ut, qui deo servire libere nolunt, in mundo durissimam serviant servitutem.</s>
					<s n="3" xml:lang="la" type="auto">Existimo hoc ipso die urbem a regiis collusione quadam cum nostris intercedente occupatam, id quod ut piis hominibus felix sit et faustum, suplex peto.</s>
					<s n="4" xml:lang="la" type="auto">Germanus meus frater et ipse heri sub cęnam huc se contulit; C[onradus] Z[viccius] hunc proximis diebus suo discessu praevertit Arbonę moribundam sororem invisens, quam nunc plane corporis vinculis reluxatam audimus.</s>
					<s n="5" xml:lang="la" type="auto">Ah quot Hieremiis nobis opus esset, qui luctuosissimam istam calamitatem satis ac pro dignitate deplorarent, praesertim quum lone atrociora quam quę nunc adsunt, quamquam atrocissima adsunt, impendere omnes paulo prudentiores intelligant.</s>
					<s n="6" xml:lang="la" type="auto">Dominus, cuius misericordię non est numerus, tantisper nos superstites conservet, dum iucundiorem faciem rerum istarum cum nominis sui gloria videamus.</s>
					<s n="7" xml:lang="la" type="auto">Curio hic noster suos ipse tibi conatus coram exponet, quos tamen ut fortunatiores habeat, tua quoque commendatione apud Hallerum opus sibi esse intelligit; quam ne illi neges, multum te obsecro.</s>
					<s n="8" xml:lang="la" type="auto">Ingenio est, quamquam plus satis libero, non tamen malicioso; Mecęnas ipsius, cui certis rationibus devinctus fuit, priusquam Augusta monstrosum hoc Interdecretum recepit, libertate rursus donavit, de qua re ipse tibi coram.</s>
				</p>
				<p>
					<s n="9" xml:lang="la" type="auto">Germanus meus frater reverenter te ac multis iubet salvere scripturus et ipse, nisi valde nunc ex stomachi sui cruditate laboraret.</s>
					<s n="10" xml:lang="la" type="auto">Commendat se cum optima nostra sorore tuis tuorumque sacris precationibus, quod ego inprimis facio.</s>
					<s n="11" xml:lang="la" type="auto">Quod Christus apud alios regni sui pomeria profert, magna cum voluptate in literis tuis legi, tametsi vehementer interim doleat, quod ob execrandam ingratitudinem nostram tanta a nobis ignominia aufertur et posterioribus semper peioribus agimus.</s>
				</p>
				<p>
					<s n="12" xml:lang="la" type="auto">Ereptum sanctissimum virum Brentium ex leonis faucibus non tam sibi quam nobis totique ecclesię Christi gratulor.</s>
					<s n="13" xml:lang="la" type="auto">Musculum, eruditum valde et pientissimum virum, cum Gervasio nostro non vulgaribus domini dotis claro fac fratris mei meisque verbis valde quam officiose salutes, inprimis tuam domum cum Anglis et quęstore cęterisque nostri in domino amantibus, praecipue administris tuis in opere domini.</s>
					<s n="14" xml:lang="la" type="auto">Bene vale, mi anime, venerande et charissime in domino frater.</s>
				</p>
				<p>
					<s n="15" xml:lang="la" type="auto">Griessenbergi 13. Octobris 1548.</s>
				</p>
				<p>
					<s n="16" xml:lang="la" type="auto">Tuus Amb[rosius] Bl[aurerus].</s>
				</p>
				<p>
					<s n="17" xml:lang="de" type="auto">Wir warten alle Stunden aus Constanz, wie es ergangen sei.</s>
					<s n="18" xml:lang="de" type="auto">Ists heute nicht eingenommen, so geschichts Hinacht oder Morgen; man achte, es seien alles blinde Praktik, auch der Eidgenossen halber; die hat man sonst im Thurgau vermahnt still zu sein.</s>
				</p>
				<p>
					<s n="19" xml:lang="de" type="auto">An der grossen Blindheit, dass man auf eines einigen Mannes, des [Ecklis], trauen eine solche Sache bewilligt an Erläuterung, was die Conditiones oder die Eide sein wird.</s>
					<s n="20" xml:lang="de" type="auto">Die kaiserlichen Unterhändler sind auch nicht darum gefragt; etliche haben nichts darum wollen wissen.</s>
					<s n="21" xml:lang="la" type="auto">Summa: es ist unglöplicher jomer, darab alle menschen billich sych entsetzen sollen; incipit enim a domo dei iudicium ipsius.</s>
				</p>
				<p>
					<note type="address">[Adresse:]</note>
					<s n="22" xml:lang="la" type="auto">Bullingero suo, valde quam venerando et charissimo fratri.</s>
					<s n="23" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
