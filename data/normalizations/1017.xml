<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1017">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1017</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Ago tibi gratias pro novis istis.</s>
				</p>
				<p>
					<s n="3" xml:lang="la" type="auto">Brunsvicensis dux capitaneos non potest acquirere aptos ad res bellicas, inexercitatos recusat; misit Argentinam militem quendam, qui capitaneum conduxit ingenti ęre, sed milites paucos invenit, qui cum talici infelici duce militare velint.</s>
				</p>
				<p>
					<s n="4" xml:lang="la" type="auto">Dicunt timido principi et infortunato ad eventus bellicos nolle servire ac pios Christi confessores nolle ullo damno afficere; se non latere principem turpi fuga dereliquisse milites in acie pugnantes et ad lanienam duxisse; malle praeterea hyeme domi latere, quam in frigore arma ferre et apud talem principem, qui pecunia careat.</s>
					<s n="5" xml:lang="la" type="auto">Timet fortassis damnum ingens illatum iri a civitatibus Saxonię post cladem acceptam; ideo credo iam secundo ducem illum profligatum esse.</s>
				</p>
				<p>
					<s n="6" xml:lang="la" type="auto">Manum dei tetigisse Caesarem, ut triduo mutus fuerit nec lectum reliquerit, aiunt quidam.</s>
					<s n="7" xml:lang="la" type="auto">Fortassis instituit aliquid contra evangelium dei et in media consultatione dominus illum admonuit, ne ultra pergat, nisi velit mori.</s>
				</p>
				<p>
					<s n="8" xml:lang="la" type="auto">Praeterea aiunt Caesarem pessime velle Mauritio principi; nam privata consilia habet cum Ferdinando regi contra Caesaris potentiam.</s>
				</p>
				<p>
					<s n="9" xml:lang="la" type="auto">Ferdinandus ambit Caesaream dignitatem post mortem fratris; ideo revocavit Maximilianum filium ex Hispaniis; videbimus mira futura in aestate.</s>
				</p>
				<p>
					<s n="10" xml:lang="la" type="auto">Lantgravius aiunt esse mortuum, quo autem genere mortis sublatus sit, adhuc ignoratur; quidam aiunt veneno interiisse, quidam ex nimio męrore confectum.</s>
				</p>
				<p>
					<s n="11" xml:lang="la" type="auto">Ad hęc fama spargit Granvellam extremum diem clausisse, qui anima fuit Caesaris, neque puto Cesarem diu victurum anima emissa.</s>
					<s n="12" xml:lang="la" type="auto">Halę in Saxonia dicunt ex limpidissimo fonte sanguinem tribus diebus effluxisse stupentibus omnibus, qui prodigium illud viderunt.</s>
				</p>
				<p>
					<s n="13" xml:lang="la" type="auto">Nauseam scias Friburgi fuisse; pręposituram enim habet in Waldkirch pinguem, cui scriptum est ex aula, ut domum redeat, Turcam augere suum exercitum.</s>
					<s n="14" xml:lang="la" type="auto">Qui mox lectis literis valedixit amicis, quos illic habet, et abiit celerrimo gradu, ne Hispanicus exercitus illius aedes occupet, qui Wiennam missus est.</s>
					<s n="15" xml:lang="la" type="auto">Neque mihi quicquam negotii est cum Nausea, neque illum unquam salutavi; sed si venisset Basileam, illum adiissem collocutusque fuissem hominem ob veteram amicitiam, quam olim Moguntię habebamus inter nos.</s>
					<s n="16" xml:lang="la" type="auto">Plura Myconius.</s>
				</p>
				<p>
					<s n="17" xml:lang="la" type="auto">Vale.</s>
					<s n="18" xml:lang="la" type="auto">Basileę 2. septembris 1550.</s>
				</p>
				<p>
					<s n="19" xml:lang="la" type="auto">T[uus] Gastius.</s>
				</p>
				<p>
					<s n="20" xml:lang="la" type="auto">Hęc tibi scribo: Sparsit quidam ex Tigurinis Basileę d. Bibliandrum Pelagii dogma de libero arbitrio tenere velleque contra quosvis defendere tanquam ex scripturis divinis fundatum.</s>
					<s n="21" xml:lang="la" type="auto">Quod tamen nunquam volui credere neque adhuc credam; habent osores, qui illius doctrinam audent reprehendere, quam imitari non possunt.</s>
					<s n="22" xml:lang="la" type="auto">D. Schertlinus te resalutat.</s>
				</p>
				<p>
					<s n="23" xml:lang="la" type="auto">Lege, si tempus perdere vis, chronographiam Panthaleonis nostri, qui, quicquid cogitat, audet, et expende, quo calculo tuo numeraris annos.</s>
				</p>
				<p>
					<s n="24" xml:lang="la" type="auto">De libris editis his nundinis brevi scribam fuse.</s>
					<s n="25" xml:lang="de" type="auto">Dem ehrwürdigen und wohlgelehrten Herren Meister Heinrich Bullinger, Lütpriester zu Zürich, meinem lieben, günstigen Herren, zu Handen.</s>
				</p>
				<p>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
