<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1610">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1610</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Satisfactum meae tandem est expectationi; nam et abs te literas et a Froschovero exemplaria accepi.</s>
					<s n="3" xml:lang="la" type="auto">Gratias ago tibi pro tuis pro me susceptis laboribus, tum etiam pro libello illo tuo, quo diserte nostras ecclesias ab haereseos crimine purgas.</s>
					<s n="4" xml:lang="la" type="auto">Reliqua exemplaria distribui, prout cuique erant inscripta, excepto, quod Ioanni Rodolpho ab Erlach est nuncupatum, quod adhuc mecum propter illius ab urbe absentiam habeo.</s>
					<s n="5" xml:lang="la" type="auto">Agunt magnas omnes gratias, hocque ut tibi ipsorum nomine significem, rogant.</s>
					<s n="6" xml:lang="la" type="auto">Descriptionem bellici in Germania apparatus remitto hic et hoc quoque nomine ago gratias.</s>
					<s n="7" xml:lang="la" type="auto">Rogo, ut diligenter deinceps omnia quoque communices.</s>
					<s n="8" xml:lang="la" type="auto">Silent apud nos nunc omnia, licet varius et apud nos sit rumor de Schertlio ab hostibus concluso; sed rumor iste non meretur fidem.</s>
					<s n="9" xml:lang="la" type="auto">Helvetii valde in ipsum sunt exacerbati, nonnisi sacrilegium appellant, den kelchdieben, quoties de ipso loquuntur, et nostris quoque infensi sunt, eo quod passi sunt ipsum militem in sua ditione colligere.</s>
				</p>
				<p>
					<s n="10" xml:lang="la" type="auto">Simulaverant se auxilia Gallo negaturos; sed auri sacra fames facit, ut danti pecunias nihil negare possint, sed omnem prostituant pudorem.</s>
					<s n="11" xml:lang="la" type="auto">Hac transierunt pridie Lucernates; hodie Urnenses venturos aiunt; iam venere Tugiani et quidam alii, 2 vexilla;<note type="margin">a.R.: iam - vexilla Zusatz a. R.</note> Solodorum transeunt.</s>
					<s n="12" xml:lang="la" type="auto">Legati ad comitia missi sunt consul Negelinus, et qui Hallero successit, quaestor novus Tilgerus, qui paucos ante dies ex aula regis venit.</s>
				</p>
				<p>
					<s n="13" xml:lang="la" type="auto">Expectamus ex his comitiis aliquid novi.</s>
					<s n="14" xml:lang="la" type="auto">Oremus dominum diligenter, ut non pro meritis nostris nobis retribuat, sed pro sua nos in his turbis tueatur gratia detque spiritum fortitudinis, sapientiae et pacis, per quem possimus quaevis declinare adversa!</s>
					<s n="15" xml:lang="la" type="auto">Ottonis, charissimi affinis, mors me quoque graviter affligit; utinam nihil portendat mali!</s>
				</p>
				<p>
					<s n="16" xml:lang="la" type="auto">Hieronymus ille Genevensis tandem nobis quoque negotium facessere incepit; accusatus est hic a classe Tononiensi, in qua agit, quod etiam illic suos privatim incipiat colligere discipulos, unde maiores possint turbę sequi.</s>
					<s n="17" xml:lang="la" type="auto">Accersitus et obiurgatus est.</s>
					<s n="18" xml:lang="la" type="auto">Voluit se nobis quoque multis ingerere; sed paucis cum eo egimus cupientes ecclesias nostras in pace conservare.</s>
					<s n="19" xml:lang="la" type="auto">Magno Calvini laborat odio, ex quo hęc omnia proficiscuntur.</s>
					<s n="20" xml:lang="la" type="auto">Conabatur contra illum scribere; sed hoc a senatu nostro prudentissime illi interdictum est.</s>
				</p>
				<p>
					<s n="21" xml:lang="la" type="auto">Magdeburgensibus nihil a nobis est missum, quia neminem habebamus, qui Farncofurtum proficisceretur, nec tutum erat aliis committere.</s>
					<s n="22" xml:lang="la" type="auto">Basilienses audio collegisse iustam summam; sed an miserint, ignoro.</s>
					<s n="23" xml:lang="la" type="auto">Haec habui modo, quę ad tuas responderem; tu boni consule et in domino optime vale.</s>
				</p>
				<p>
					<s n="24" xml:lang="la" type="auto">Salutat te tuamque mea familia.</s>
					<s n="25" xml:lang="la" type="auto">Bernę 6. aprilis 1552.</s>
					<s n="26" xml:lang="la" type="auto">T[uus] Ioannes Hallerus.</s>
				</p>
				<p>
					<s n="27" xml:lang="la" type="auto">Clarissimo viro d. Heinrycho Bullingero, Tigurinae ecclesiae fidelissimo pastori, domino et compatri suo observando.</s>
				</p>
				<p>
					<s n="28" xml:lang="de" type="auto">Zürich.</s>
				</p>
			</div>
		</body>
	</text>
</TEI>
