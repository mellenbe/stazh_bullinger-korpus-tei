<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization988">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #988</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Pro admonitione fideli literis 2. augusti scriptis ago tibi gratias.</s>
				</p>
				<p>
					<s n="3" xml:lang="la" type="auto">Utinam coniectus fuisset in vincula et per tormenta quaesitus, qui minas illas Caes[aris] effutivit; fuerunt et alii plures, qui eadem effuderunt, verum spero illos vanissimos vates futuros.</s>
					<s n="4" xml:lang="la" type="auto">Nostri diligenter advigilant.</s>
					<s n="5" xml:lang="la" type="auto">Caesar ab Augusta concessit Monacum; ibi decumbere dicitur ex morbo suo, quem contraxit sibi ex persequtione evangelii (a. R.: nescio, quam vere hoc scribatur decumbere; certum est illum agere modo in Bavaria); non procul autem ab urbe agit in arce aut domo constructo non ita pridem a Bavaro voluptatis gratia.</s>
					<s n="6" xml:lang="la" type="auto">Huiusmodi enim homines merito se non perventuros in paradysum metuunt; hic ergo amoenissimas paradysos extruunt, ut aliqua saltem voluptate fruantur.</s>
				</p>
				<p>
					<s n="7" xml:lang="la" type="auto">Age, haereat et numquam egrediatur ex illa Bavarica paradyso Caesar; non invidebo illi hanc voluptatem aut felicitatem; delitiis Bavaricis non potest abesse porcus.</s>
					<s n="8" xml:lang="la" type="auto">Aiunt Philippum parare reditum in Hispanias; ita divexantur Portugallenses a Mauris et Zaripha Draguto; parabit dominus clemens et misericors fortassis Palestinos suo Davidi gementi sub oppressione Saulina.</s>
					<s n="9" xml:lang="la" type="auto">Caesar enim certo instituit concilium continuare Tridenti ac sub hoc praetextu primum quidem dissidia serere in Germania, deinde opprimere eorum libertatem, nec carebimus hoc malo in Helvetia, cum non deerunt, qui volent nos abire disputatum in illud concilium.</s>
					<s n="10" xml:lang="la" type="auto">Mitto tuae humanitati, quod reliquum est Decadis 4.</s>
					<s n="11" xml:lang="la" type="auto">Disputo in hac de potissimis religionis nostrae mysteriis, utinam sancte et feliciter.</s>
					<s n="12" xml:lang="la" type="auto">Tu munus ab amico excipe amica mente et libere de his et aliis meis omnibus iudica et rescribe.</s>
				</p>
				<p>
					<s n="13" xml:lang="la" type="auto">Vale cum tuis aeternum.</s>
					<s n="14" xml:lang="la" type="auto">Tiguri 15. augusti anno 1550.</s>
					<s n="15" xml:lang="la" type="auto">Bullingerus tuus.</s>
				</p>
				<p>
					<s n="16" xml:lang="la" type="auto">Praestantissimo viro d. Osvaldo Myconio, domino et fratri colendissimo suo.</s>
				</p>
				<p>
					<s n="17" xml:lang="de" type="auto">Basel.</s>
				</p>
			</div>
		</body>
	</text>
</TEI>
