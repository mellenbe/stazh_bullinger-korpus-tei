<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization729">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #729</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Nuper tristia nova per amicos ad me ex Anglia descripta sunt, quae cum apud vos quoque sparsa et horribilioribus affectionibus deformari et augeri non ambig, vera, sed succincta rerum tristium certe comprehensione d[ominationi] t[uae] communicabo.</s>
					<s n="2" xml:lang="la" type="auto">Proceres regni Angliae summo dolore et animorum aegritudine videntes ea pręsidia, quae piae memoriae rex Henricus VIII. in Bulloniae communitionem et conservationem ingenti sumptu extruxerat, modo a Galliae rege parvo certamine expugnata esse et eam pręsidiorum iacturam et perditionem negligentia et sordibus D. protectoris accidisse, 8. octobris Londini populo per tibicines convocato heraldos proclamare iusserunt, ne quis ullam posthac obedientiam vel fidem praestet ullis literis vel mandatis a duce Somersett nuper dicti protectoris publicatis, tametsi huiuscemodi mandata regia manu et sigillo confirmata conspiciantur; nam illius administrationem negligentissimam summa dedecora et regno detrimenta irrecuperabilia attulisse, ut qui maturis et sedulis nobilium et regiorum consiliariorum praemonitionibus posthabitis, tum etiam eorum praefectorum, qui regionibus ultra mare concredita est, commendata fuerunt, neglectis, eadem praesidia, quae cura et solertia ex officio oportuit, non communierit atque instruxerit.</s>
				</p>
				<p>
					<s n="3" xml:lang="la" type="auto">Adeoque eius negligentia atque intermissione a Gallo expugnata sunt in perpetuum regni dedecus et detrimentum.</s>
					<s n="4" xml:lang="la" type="auto">Tum quod etiam pecuniam regiam, quam in tuitionem et communitionem regni impensam oportuit, in sumptuosissimis aedificiis extruendis per horum bellorum tempora prodegerit militemque regium tum contra Scotos tum contra Gallos et intra et extra regnum suo periculo et sanguine pro regia maiestate tutanda et honore regni conservando et ampliando depugnare cupientem multorum mensium debito stipendio defraudavit adeoque se malis his permotos perinde ut proceres regni et a parente filio tutores designatos ex officio et fide data cogi, ut protectore a regni procuratione submoto ipsi regni procuratione debita diligentia et solicitudine obeant, ne olim ad tutelae rationem dandam vocati graviorem causae dictionem sustinere cogantur, ut quam reddere possent, adeoque se omnibus serenissimi regis subditis indicere, ne quisquam intercedat vel se commoveat; nam hanc mutationem nulla alia causa fieri quam boni publici studio.</s>
					<s n="5" xml:lang="la" type="auto">Hac proclamatione populo praemonito transquillitas in toto regno consecuta est.</s>
				</p>
				<p>
					<s n="6" xml:lang="la" type="auto">Eo tempore, dum haec Londini aguntur, protector, qui in arce Windsora regem penes se habuit, ab omni nobilitate primum desertus, deinde rege per proceres regni Londinum perducto ipse tandem protector die 16. octobris in arcem Londiniensem asservandus abductus est una cum aliis tribus solis omnium actionum sociis et censoribus.</s>
				</p>
				<p>
					<s n="7" xml:lang="la" type="auto">Hec vera et succincta Anglicę mutationis occasio est, et hanc mutationem primum amicorum literis, deinde edictis sub regis secreto publicatis et omnium procerum regni ac consiliariorum regiorum subscriptione confirmatis scio nulla ambitione vel religionis fastidio vel odio institutam, sed iusto dolore et indignatione praesidiorum et propugnaculorum amissione, quae pro Bullonia conservanda maximis impensis a rege Henrico piae memoriae edificata fuerant, susceptam adeoque regni necessitas et utilitas eos accuratiorem rebus administrandis ordinem dare adegit, quos privata et publica fides et commissae tutelae onus in hoc obligat s[...] tenet.</s>
					<s n="8" xml:lang="la" type="auto">Hac vera mutationis explicatione te ipsum et amicos solari poteris; scio enim vanissima et falsissima passim super hac mutatione, prout cuique cupido est, spargi.</s>
				</p>
				<p>
					<s n="9" xml:lang="la" type="auto">Regia maiestas quandoquidem animadvertit propter ducem a Somerset nuper in custodiam traditum, cuius facta et exauthorationem et carcerem commeruerunt, nisi regnum eius culpa graviter labefactum in extrema ruere pericula pati velimus, quosdam malevolos homines dicto duci magis devotos quam erga regiam maiestatem et patrie charitatem officiosos ad concitandum populum spargere ausos pias pro expianda et reformanda religione leges latas modo abrogandas et antiquandas et papisticos ritus, ceremonias et missam denuo reponenda... commodum existimavit, omnibus suis subditis notum et testatissimum facere, quod nec sua maiestas nec quisquam suorum cnsiliariorum ullam talem alterationem quovis modo in animum induxit, sed vult pias leges modo pro religione rogatas et confirmatas conservare et tueri et deinceps, quecunque ad ampliandam die gloriam et ad progressum verbi eius proficere poterunt, captata occasione sedulo prosequi.</s>
					<s n="10" xml:lang="la" type="auto">Quare eius maiestas totius consilii consensu ad omnia dissensionis et diffidentiae incommoda tollenda, que ex talibus vocibus exoriri possent, omnibus magistratibus cuiuscunque dignitatis et ordinis imperat, ut talium rumorum seminatores et vulgatores ap[p]rehendant et in custodia asservent, dum certiores facti fuerint super iuditio serenissimi regis ex consilii sententia pęnam decreturi, prout sceleris ratio exigit in huiuscemodi seductores et populi concitatores.</s>
					<s n="11" xml:lang="la" type="auto">Promulgatum Londini 30. octobris anno tertio Eduardi VI. Angliae, Franciae et Hyberniae regis, fidei defensoris et ecclesiae Anglicanae et Hybernicae in terris supremi capitis, subscriptum per regni proceres et alios de privato consilio, quorum nomina sequuntur: Thomas archiepiscopus Cantuariensis etc.</s>
				</p>
				<p>
					<s n="12" xml:lang="la" type="auto">D. Riche, regni cancellarius.</s>
				</p>
				<p>
					<s n="13" xml:lang="la" type="auto">Dominus a S. Ioanne, magnus magister Angliae et preses consilii.</s>
				</p>
				<p>
					<s n="14" xml:lang="la" type="auto">Dominus Druscellus privati sigilli custos.</s>
					<s n="15" xml:lang="la" type="auto">Marchio Northamprensis.</s>
				</p>
				<p>
					<s n="16" xml:lang="la" type="auto">Comes Warwicensis, magnus cubicularius Angliae et admiraldus.</s>
					<s n="17" xml:lang="la" type="auto">Comes Arundeluus cubiculi prefectus.</s>
				</p>
				<p>
					<s n="18" xml:lang="de" type="auto">Comes a talbot et<note target="fn1" type="footnote"/> the erle of Shreuspery.</s>
				</p>
				<p>
					<s n="19" xml:lang="la" type="auto">Comes Southamptensis.</s>
				</p>
				<p>
					<s n="20" xml:lang="de" type="auto">Comes a Wenthworth.</s>
				</p>
				<p>
					<s n="21" xml:lang="la" type="auto">Thomas Chryneus ordinis eques et domus regiae thesaurarius et quinque portuum praeses.</s>
				</p>
				<p>
					<s n="22" xml:lang="la" type="auto">Wilhelmus Pagetus, ordinis eques et regiae domus marischalcus.</s>
					<s n="23" xml:lang="la" type="auto">Wilhelmus Herberth, eques, stabuli regii praefectus, praepositus sacri cubiculi.</s>
				</p>
				<p>
					<s n="24" xml:lang="la" type="auto">Antonius Wingfeldus, eques ordinis, regius cubicularius et gwardiae capitaneus.</s>
				</p>
				<p>
					<s n="25" xml:lang="la" type="auto">Ioannes Gaynus, eques ordinis, constabularius turris Londoniensis.</s>
				</p>
				<p>
					<s n="26" xml:lang="la" type="auto">Wilhelmus Petreus, eques, archigrammateus regius.</s>
					<s n="27" xml:lang="la" type="auto">Eduardus a North, eques.</s>
				</p>
				<p>
					<s n="28" xml:lang="la" type="auto">Eduardus Montanegus, eques, iudicii primus praefectus.</s>
					<s n="29" xml:lang="la" type="auto">Ioannes Banerus, eques.</s>
				</p>
				<p>
					<s n="30" xml:lang="la" type="auto">Eduardus Wottonus, eques.</s>
				</p>
				<p>
					<s n="31" xml:lang="la" type="auto">Doctor Wottonus, decanus Ebracensis.</s>
				</p>
				<p>
					<s n="32" xml:lang="la" type="auto">Richardus Southvellus, eques.</s>
				</p>
				<p>
					<s n="33" xml:lang="la" type="auto">Edmundus Peckham, primus praepositus omnium fabricarum regiae monetae<note target="fn2" type="footnote"/>.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
