<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11675">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11675</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salve, charissimorum charissime Bullingere.</s>
				</p>
				<p>
					<s n="2" xml:lang="la" type="auto">Dedi ad te literas 27. aprilis<note target="fn1" type="footnote"/>, in quibus te certiorem reddidi de comitiorum<note target="fn2" type="footnote"/> exitu, quantum quidem id temporis rescire licebat.</s>
					<s n="3" xml:lang="la" type="auto">Nunc optimus hic adulescens <persName ref="p2624" cert="high">Iacobus</persName> Velocianus<note target="fn3" type="footnote"/>, si quid adhuc eius rei desideras, ad satietatem usque, quod reliquum est, tibi narraverit, quandoquidem diligens et attentissimus auditor adfuit, quum <persName ref="p165" cert="high">Conradus</persName> <persName ref="p263" cert="high">Zviccius</persName> noster in fratrum conventu omnia istęc prolixe bonaque fide retulit.</s>
				</p>
				<p>
					<s n="4" xml:lang="la" type="auto">Lavabunt non procul a Tiguro<note target="fn4" type="footnote"/> <persName ref="p165" cert="high">Conradi</persName> uxor<note target="fn5" type="footnote"/> cum tribus filiis<note target="fn6" type="footnote"/> et meo nepote ex fratre<note target="fn7" type="footnote"/>, quibus <persName ref="p2624" cert="high">Iacobum</persName> hunc, quo pędagogo iam aliquamdiu usi sunt, visum est addere, praesertim cum ipse quoque non ferenda scabie discrucietur, ne disciplinę iugum insolentius iactent.<pb type="edition" next="90"/></s>
				</p>
				<p>
					<s n="5" xml:lang="la" type="auto"><persName ref="p263" cert="high">Zviccius</persName><note target="fn8" type="footnote"/>, qui rursum iam minimum a morte abfuit, nonnihil iterum<note target="fnb" type="footnote"/> domini beneficio respirat<note target="fn9" type="footnote"/>.</s>
					<s n="6" xml:lang="la" type="auto">Scripserat non pridem <persName ref="p165" cert="high">Pellicanus</persName> noster te, Leonem<note target="fn10" type="footnote"/>, <persName ref="p14" cert="high">Theodorum</persName><note target="fn11" type="footnote"/>, se quoque et cęteros non satis recte valere;<note target="fn12" type="footnote"/> sed speramus Christi medica manu omnes vos restitutos.</s>
				</p>
				<p>
					<s n="7" xml:lang="la" type="auto">Exhibebit tibi Velocianus landtgravii<note target="fn13" type="footnote"/> scriptum ad C[asparem] <persName ref="p2122" cert="high">Schwenckfeldum</persName>, quod ille <foreign xml:lang="el">ἄνευ Θησέως</foreign><note target="fn14" type="footnote"/> confecisse affirmatur,<note target="fn15" type="footnote"/> et resipit stilus ipse militare quiddam et principale.</s>
					<s n="8" xml:lang="la" type="auto">Quid ego de C[aspare] S[chwenckfeldo] sentiam, proximis literis ad te perscripsi<note target="fn16" type="footnote"/>.</s>
					<s n="9" xml:lang="la" type="auto">Plus ille nostris ecclesiis incommodat, quam quisquam non expertus credere possit.</s>
					<s n="10" xml:lang="la" type="auto">Ita certe comparata sunt plęrorumque ingenia, ut, ubi vitam viderint insigni temperantia commendatam, mox etiam profectam ab hoc doctrinam, praesertim si suaviloquentia quadam condita sit, veram et solidam iudicent.</s>
					<s n="11" xml:lang="la" type="auto">Hinc enim et vitę <persName ref="p263" cert="high">Ioannis</persName><note target="fn17" type="footnote"/> austeritas doctrinam ipsius ita vehebat, ut prae illa Christus quoque multis sordesceret.</s>
					<s n="12" xml:lang="la" type="auto">Utinam in tempore malum hoc de ecclesiis tua tuique similium vigilantia tolleretur!</s>
					<s n="13" xml:lang="la" type="auto">Postquam enim altius egerit radices, difficillimum sane fuerit stirpium tenus revellere.</s>
					<s n="14" xml:lang="la" type="auto">Tu hic vide, obsecro, ne partes tuas negligas; nam ecclesię Christi supra modum commodabit, quisquis blandissimum hunc, sed nocentissimum hostem forti manu confecerit.</s>
				</p>
				<p>
					<s n="15" xml:lang="la" type="auto">Apud sororem<note target="fn18" type="footnote"/> et sororium<note target="fn19" type="footnote"/> Griessenbergi<note target="fn20" type="footnote"/> hisce diebus fui, qui diligentissime mihi demandarunt, ut, si quando ad te scriberem, suis quoque verbis salvere te multum iuberem, quamquam sororius ipse vel iam fuit Tiguri vel erit propediem.</s>
					<s n="16" xml:lang="la" type="auto">Simul<note target="fnc" type="footnote"/> autem indicabant rogatos se a senioris<note target="fnd" type="footnote"/> Röstii<note target="fn21" type="footnote"/>, consulis vestri, nuru<note target="fne" type="footnote"/> <persName ref="p2347" cert="high">Barbara</persName> ab <persName ref="p223" cert="high">Ulmis</persName><note target="fn22" type="footnote"/>, ut per me tibi commendetur, id quod sic abs te inpetratum cupio ut quod maxime; est enim vere pia<pb type="edition" next="91"/> mulier, qua parte formam, et si quid aliud in ipsa gratiarum desideratur, pulchre compensat.</s>
					<s n="17" xml:lang="la" type="auto">Interim autem pusillanimis est nec scrupulis caret moleste subinde punctitantibus, quas tu illi pro christiana tua prudentia et familiaritate, qua socero<note target="fn23" type="footnote"/> et marito<note target="fn24" type="footnote"/> coniunctus es, facile eximes, ut ad iustum aliquando animi robur grandescat.</s>
					<s n="18" xml:lang="la" type="auto">Expiscaberis tu vero malum hoc ab illa certo artificio et velut aliud agens; alioqui pudor obstabit, quominus istuc tibi retegat<note target="fnf" type="footnote"/>.</s>
					<s n="19" xml:lang="la" type="auto">Salutabis autem illam valde quam amanter meis quoque verbis non praeteritis Röstio patre et filio, quibus commendari abs te unice cupio.</s>
					<s n="20" xml:lang="la" type="auto">Affirmant in filio mire elucere patris ingenium et mores, ut hinc habeat vestra respublica, unde sibi maximopere gratuletur, quum pater optimi et felicissimi consulis omnes numeros impleverit, ut se consule haud immerito Tigurum vestrum fortunatum natum pronunciare possimus<note target="fn25" type="footnote"/>.</s>
				</p>
				<p>
					<s n="21" xml:lang="la" type="auto">Saluta castissimam coniugem<note target="fn26" type="footnote"/> cum tota tua domo et omnibus administris tuis in domino, praecipue <persName ref="p84" cert="high">Gvalthero</persName> amicissimo nostro.</s>
					<s n="22" xml:lang="la" type="auto">Salutant te nostri omnes.</s>
					<s n="23" xml:lang="la" type="auto">Bene vale, anima mea et cor meum, in domino.</s>
					<s n="24" xml:lang="de" type="auto">22. maiii 1542.</s>
				</p>
				<p>
					<s n="25" xml:lang="la" type="auto">Tuus Ambr. Blaur.</s>
				</p>
				<p>
					<note type="address">[Adresse auf der Rückseite:]</note>
					<s n="26" xml:lang="la" type="auto">Sanequam venerando atque charissimo suo fratri d. Heinricho Bullingero, Tiguricensis ecclesiae episcopo.</s>
				</p>
			</div>
		</body>
	</text>
</TEI>
