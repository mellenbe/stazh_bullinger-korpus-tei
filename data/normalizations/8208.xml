<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8208">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8208</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Et tuas, mi frater, et d. Salicei literas accepi, Aernii<note target="fn1" type="footnote"/> vero mei vidi nullas, spero tamen eius ea fide ei esse redditas, qua meas mihi curavit certo tradi; interim puerum nec vidi nec novi.</s>
					<s n="3" xml:lang="la" type="auto">Illud vero dolet mihi plurimum, quod nuper, cum hic esses, non tantum temporis concedebatur nobis, ut colloqui familiarius potuerimus.</s>
					<s n="4" xml:lang="la" type="auto">Interim, quod ibi diminutum est, literis sarciemus mutuis.</s>
					<s n="5" xml:lang="la" type="auto">Non est, quod magni faciatis privatorum et ebriosorum hominum contra vos contumelias; sic solent isti, sed bruta sunt eorum fulmina.</s>
				</p>
				<p>
					<s n="6" xml:lang="la" type="auto">Huius generis multa nos Tigurini sustinemus a nonnullis Quinquepagicis.</s>
					<s n="7" xml:lang="de" type="auto">Das alles wert, bis es genug ist; Gott aber versummt kein Ziel.</s>
					<s n="8" xml:lang="la" type="auto">Oremus illum, ut liberet nos ab hominibus absurdis.</s>
					<s n="9" xml:lang="la" type="auto">Ex Gallia dicuntur redire milites Helvetii, qui hactenus in Gallia militarunt, omnes nec bona cum gratia regis.</s>
					<s n="10" xml:lang="la" type="auto">Voluit eos mittere in Aquitaniam ad Vascones; sed noluerunt et petierunt dimissionem.</s>
					<s n="11" xml:lang="la" type="auto">Oravit rex, manerent saltem adhuc mensem, quod regina Navare cum utroque principe sit in aula regis serioque tractetur de pace; quodsi discedant, ad iniquiorem se adigi pacem.</s>
					<s n="12" xml:lang="la" type="auto">Sed noluerunt manere dicunturque adfuturi ad paschatis festum, qui scilicet sunt residui.</s>
					<s n="13" xml:lang="la" type="auto">Multi moriuntur inter eos.</s>
					<s n="14" xml:lang="la" type="auto">Argentinam transire 16 cohortes regiorum equitum laceri et mendici; indignantur regi, qui ipsis debet 9 mensium stipendia.</s>
				</p>
				<p>
					<s n="15" xml:lang="la" type="auto">Quantum putas eum debere Helvetiis aut quid putas accepturos, qui iam ingressi sunt de novo militiam?</s>
				</p>
				<p>
					<s n="16" xml:lang="la" type="auto">Accipient morbos et maledictionem a domino.</s>
					<s n="17" xml:lang="la" type="auto">Imperator indixit imperialia comitia Spyram mense maio ad diem 27.</s>
				</p>
				<p>
					<s n="18" xml:lang="la" type="auto">Mirabiles sunt practicae, de quibus iam brevitas temporis scribere plura non sinit.</s>
				</p>
				<p>
					<s n="19" xml:lang="la" type="auto">Vale una cum consulibus, Carolo, Pontisella, Ganthnero et d. Ruinella.</s>
				</p>
				<p>
					<s n="20" xml:lang="la" type="auto">Tiguri 17. martii 1570.</s>
				</p>
				<p>
					<s n="21" xml:lang="la" type="auto">Ocyssime.</s>
					<s n="22" xml:lang="la" type="auto">Non relegi.</s>
				</p>
				<p>
					<s n="23" xml:lang="la" type="auto">Bullingerus tuus.</s>
				</p>
				<p>
					<s n="24" xml:lang="la" type="auto">Ornatissimo viro d. Tobiae Eglio, Curiensis ecclesiae ministro, symmystae et fratri meo dilectissimo.</s>
				</p>
				<p>
					<s n="25" xml:lang="la" type="auto">Chur.</s>
				</p>
			</div>
		</body>
	</text>
</TEI>
