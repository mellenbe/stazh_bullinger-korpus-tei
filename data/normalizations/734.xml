<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization734">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #734</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Amplissimas gratias ut agerem per te domino consuli Lavatero de sua singulari fide, iussus sum; habebit utrique et referet brevi senatus noster.</s>
					<s n="3" xml:lang="la" type="auto">Iam nunc scribam expectamus, cuius itidem laboribus pro merito faciemus satis.</s>
					<s n="4" xml:lang="la" type="auto">De Anglia quod nunciasti, nuper ex Antwerpia ille noster, quem novisti, literis suis mihi significavit.</s>
					<s n="5" xml:lang="la" type="auto">Adiecit tamen, protectorem regium in vinculis esse ac mox et legatum illum captum esse, qui proxima aestate in aula Caroli egit.</s>
					<s n="6" xml:lang="la" type="auto">Olfecerunt enim Angli factionem adversus evangelium coeptam, quae iis mediis fortassis emerget.</s>
				</p>
				<p>
					<s n="7" xml:lang="la" type="auto">Polus non quiescit, quem suo polo destituet[-at] dominus.</s>
					<s n="8" xml:lang="la" type="auto">Mauritius elector n nuperis nundinis Lipsensibus per praeconem se purgavit: nunquam eo animo se fuisse, ut evangelio suus cursus inhiberetur, sed velle se, ut omni sua in ditione libere et intrepide praedicetur.</s>
					<s n="9" xml:lang="la" type="auto">Proinde et Magdenburgensibus mercatoribus in iisdem nundinis concessum, ut libere merces suas distrahant.</s>
					<s n="10" xml:lang="la" type="auto">Constans fama, Caesarem iuxta nos hyematurum et ad verna intraturum Italiam; sed et ex Hispania allatas illi [literas] parum laetas de Gsariffo, Mauritanię duce potentissimo, et Draguto, classis Turcicae praefecto, quos certo ferunt ingenti vi armatorum in regnum Granadae irrupturos.</s>
					<s n="11" xml:lang="la" type="auto">Qua caussa et in Hispanias abiturum Cae[sarem] multi suspicantur.</s>
				</p>
				<p>
					<s n="12" xml:lang="la" type="auto">Nosti forte Ferdinandi filiam nuper Mantuam deductam esse, quo Mantuano duci coniungatur.</s>
					<s n="13" xml:lang="la" type="auto">Est hic Ferdinandi Gonzagae ex fratre nepo[s], haud omnino incommodus ad cohibendos Venetos, ne facile sese cum Ga[lli] copiis coniungere possint.</s>
					<s n="14" xml:lang="la" type="auto">Pontificem autem omnem operam suam et ope[s] Gallo condixisse certissimum est, neque es levis caussa est, cur sic instanter in nostros saeviat religionis nomine Gallus.</s>
					<s n="15" xml:lang="la" type="auto">Mire autem glisce[re] favorem amplectendi evangelii in Italia universa clarissimus ille praesul Petrus Paulus Vergerius asseruit, triduo apud nos Sangalli moratus et iucundissime multis de rebus commentatus; qui sane te nulla mora diisset, verum commotus rumore contagionis tam constante Basileam abiit, illi[c] mensibus forte plusculis haesiturus, donec lucubrationes aliquot suas penitus absolvat.</s>
					<s n="16" xml:lang="la" type="auto">Vir est doctus, eloquens, pius et tui amantissimus.</s>
					<s n="17" xml:lang="la" type="auto">De legatis a Gallo reversis forte audiisti.</s>
					<s n="18" xml:lang="la" type="auto">Tractati sunt honorifice et humanissime dimissi, torquati omnes.</s>
					<s n="19" xml:lang="de" type="auto">Pages einem Donati sunt pro redito aurai coronati 300, sociis 150, hoc est dimidium; valesiis tamen hoc datum, quod pages; der dreien Ponten ist ein jeder Pont für ein Ort gerechnet und jede 300 Kronen zur Heimkehrung, indem auch ein Ketten für 500 Kronen, wie einem andern Ort, den andern Zugewandten aber jedem ein Ketten für 200v. ist unserm Potem nur zu viel gewesen, hat sein nicht begehrt.</s>
					<s n="20" xml:lang="la" type="auto">Tanta tamen et tam insolens quorundam fuit mendicitas, ut audientem me plane Helvetiae nostrae nomine puduerit tedueritque.</s>
					<s n="21" xml:lang="de" type="auto">Die Freiungen zu Leyen, unsern Gewerbe gelangt, haben meine Herren nach ihrem Begehren erlangt.</s>
					<s n="22" xml:lang="la" type="auto">Hoc enim solum spectabamus.</s>
					<s n="23" xml:lang="la" type="auto">Vale.</s>
				</p>
				<p>
					<s n="24" xml:lang="la" type="auto">Sangalli 8. novembris, anno 1549.</s>
				</p>
				<p>
					<s n="25" xml:lang="la" type="auto">Ioachimus Vadianus.</s>
				</p>
				<p>
					<note type="address">[Adresse:]</note>
					<s n="26" xml:lang="de" type="auto">Dem wirdigen und achtbaren Herren M. Heinrichen Bullinger, Prädikanten Zürich zum grossen Münster, meinem günstigen Herren.</s>
				</p>
			</div>
		</body>
	</text>
</TEI>
