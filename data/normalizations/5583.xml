<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5583">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5583</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Vix dixero tibi, quanto sim in luctu propter Galliae res deploratas.</s>
				</p>
				<p>
					<s n="3" xml:lang="la" type="auto">Misit rex literas, quibus praedicat Guysii virtutes et Helvetiorum, quorum magnanimitate et infracto robore vicerit, fuderit dissiparitque omnes Hugonothorum acies, licet instructissimas.</s>
				</p>
				<p>
					<s n="4" xml:lang="la" type="auto">Addit Condensem principem esse captum neque restare aliud, quam ut deleantur reliquiae.</s>
				</p>
				<p>
					<s n="5" xml:lang="la" type="auto">Paria cum his scribuntur 7 Cantonibus a capitaneis Helvetiorum.</s>
				</p>
				<p>
					<s n="6" xml:lang="la" type="auto">Aliunde quoque adferuntur literae: captum quidem conestablium, sed mortuum, Andelotum graviter vulneratum, admiraldum cecidisse et ipsum; pauculos<note type="misc">paululos?</note> elapsos ex fuga Aureliam pervenisse, ubi nunc sint obsidendi et trucidandi ac delendi mox omnes, qui invocant nomen Christi.</s>
				</p>
				<p>
					<s n="7" xml:lang="la" type="auto">Et quamquam sciam, quanta sit insolentia hostium Christi et quam vana saepe ipsorum encomia, terruerunt me tamen et tuae postremae literae sub fine anni praeteriti datae, quae et ipsae continebant nostros esse fusos.</s>
				</p>
				<p>
					<s n="8" xml:lang="la" type="auto">Nunc quoque fama (licet incerta) spargit Guysium a 7 Cantonibus novum petere militem, qui ipsi et regno contra Anglos auxilium ferat.</s>
				</p>
				<p>
					<s n="9" xml:lang="la" type="auto">Quodsi verum esset, appareret nostrorum res nondum adeo esse deploratas, sicuti gloriatur pars adversa.</s>
				</p>
				<p>
					<s n="10" xml:lang="la" type="auto">Feceris ergo rem gratissimam, si ad nos scripseris, ut res ipsa habet, sive feliciter sive infeliciter; veritatem enim ipsam scire maximopere cupimus.</s>
				</p>
				<p>
					<s n="11" xml:lang="la" type="auto">Significa item, an literas Polonicas acceperis cum charta Gregorii Pauli, et quid censeas his esse respondendum; ante mensem enim misi ad te literas illas, quas et mihi remitti cupio.</s>
				</p>
				<p>
					<s n="12" xml:lang="la" type="auto">Festinavi enim necdum illas aliis communicavi.</s>
					<s n="13" xml:lang="la" type="auto">Responsionem Brentio datam absolvi per dei gratiam; ubi impressa fuerit, mittam ad te exemplum.</s>
				</p>
				<p>
					<s n="14" xml:lang="la" type="auto">Festinanter has scripsi, quod invenerim iam nunc recta Bernam profecturum et iam abiturientem.</s>
				</p>
				<p>
					<s n="15" xml:lang="la" type="auto">Salutabis d. Ionvilleum et fratres alios; nostri te una cum tuis omnibus salutant.</s>
				</p>
				<p>
					<s n="16" xml:lang="la" type="auto">Vale, frater charissime, et amato nos semper in domino.</s>
				</p>
				<p>
					<s n="17" xml:lang="la" type="auto">Tiguri 15. ianuarii 1563.</s>
				</p>
				<p>
					<s n="18" xml:lang="la" type="auto">Bullingerus tuus.</s>
				</p>
				<p>
					<s n="19" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo, domino et amico meo colendo et charissimo.</s>
				</p>
				<p>
					<s n="20" xml:lang="de" type="auto">Genf.</s>
				</p>
			</div>
		</body>
	</text>
</TEI>
