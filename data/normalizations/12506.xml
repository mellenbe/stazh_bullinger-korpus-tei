<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12506">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12506</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Si tu familiaque valetis, est, quod gaudeam; ego nanque quoque bona fruor valetudine.</s>
					<s n="2" xml:lang="la" type="auto">Miraris atque aegre fers, ut ex tuis ad <persName ref="p74" cert="high">Gastium</persName> litteris<note target="fn1" type="footnote"/> cognovi nullas te a nobis ambobus<note target="fn2" type="footnote"/> accepisse hactenus litteras, quod scilicet vel hinc nos indiligentes esse coniicere possis.</s>
					<s n="3" xml:lang="la" type="auto">Quam tamen suspicionem de nobis ortam esse admodum dolet; nam nos quidem pro viribus studiis liberalibus incumbere conamur nec aliter te de nobis sentire cupimus.</s>
					<s n="4" xml:lang="la" type="auto">Peto itaque a te, pater charissime, ne aliter atque ego fecerim, cessationem meam accipias.</s>
					<s n="5" xml:lang="la" type="auto">Non enim negligentia, multo etiam minus oblivione (quae enim res tam atrox mihi possit in hac vita exoriri, quę tui conciliet oblivionem?) rarius ad te scribo.</s>
					<s n="6" xml:lang="la" type="auto">Cum autem plurimis undique negotiis te districtum noverim, meis tibi litteris obstrepere nolui, cum praesertim nihil scriptu dignum habeam.</s>
					<s n="7" xml:lang="la" type="auto">Lectiones nanque, quas audiam, proximis tibi (siquidem redditę sunt) significavi litteris,<note target="fn3" type="footnote"/> cum mihi tua ępistola<note target="fn4" type="footnote"/> omnis humanitatis et amoris plena esset reddita.</s>
					<s n="8" xml:lang="la" type="auto">Quaeso igitur, ne tuas exhortationes surdo occinuisse<note target="fn5" type="footnote"/> te existimes.</s>
					<s n="9" xml:lang="la" type="auto">Memor nanque sum monitorum tuorum<note target="fn6" type="footnote"/>.</s>
					<s n="10" xml:lang="la" type="auto">Fixa firmiter animo meo inhęrent verba tua, ut hinc non facile erui possint.</s>
					<s n="11" xml:lang="la" type="auto">Quo autem his satisfaciam tuoque amori et voluntati respondeam, deo adiutore enitor sedulo.</s>
					<s n="12" xml:lang="la" type="auto">Non autem<pb type="edition" next="85"/> putes te lupi catulum aluisse<note target="fn7" type="footnote"/>, ut est in proverbio, meque adeo ingratum esse, qui te e conspectu ablato oblitus etiam sim benefitiorum tuorum.</s>
					<s n="13" xml:lang="la" type="auto">Absit, inquam, absit a me hoc scelus omnibus merito exosum.</s>
					<s n="14" xml:lang="la" type="auto">Nam ut verbis utar: Ante leves ergo pascentur in aethere cervi, Et freta destituent nudos in littore pisces,<note target="fn8" type="footnote"/> Ante lupos rapient hoedi, vituli ante leones, Delphini fugient pisces, aquilę ante columbas, Et conversa retro rerum discordia gliscet,<note target="fn9" type="footnote"/> Quam tuus nostro labatur pectore vultus<note target="fn10" type="footnote"/></s>
					<s n="15" xml:lang="la" type="auto">Aut tua de nostris emigret cura medullis<note target="fn11" type="footnote"/>.</s>
				</p>
			</div>
			<div xml:id="div2" corresp="regest2">
				<p>
					<s n="16" xml:lang="la" type="auto">Fateor me aliquando negligentem fuisse tum in studiis tum in aliis rebus, sed nunc omnia in dies in melius mutari confide.</s>
					<s n="17" xml:lang="la" type="auto">Ignoscendum est huic, qui sua confitetur errata et ea refugiens meliora sequitur.</s>
					<s n="18" xml:lang="la" type="auto">Non adeo turpe existimo errasse ut in errore persistere<note target="fn12" type="footnote"/>.</s>
					<s n="19" xml:lang="la" type="auto">Novi breve tempus homini a natura concessum,<note target="fn13" type="footnote"/> tempus etiam, quod datur ad peregrinandum, votis meis brevius.</s>
					<s n="20" xml:lang="la" type="auto">Enitendum itaque erit, ut, quemadmodum<note target="fnb" type="footnote"/> tu sedulo admonuisti, ne illud male pereat, sed ut, cum rediturus fuero, redeam pius et doctus, ne mihi occini possit me diuturnam peregrinationem optasse, sed ne hanc quidem brevem collocasse.</s>
					<s n="21" xml:lang="la" type="auto">Hęc itaque me conari, his incumbere me sedulo sentias, cupio.</s>
				</p>
			</div>
			<div xml:id="div3" corresp="regest3">
				<p>
					<s n="22" xml:lang="la" type="auto">Quamvis vero proxime significarim tibi rationem lectionum mearum, attamen, quia dubitationem movet, an tu mea scripta acceperis, quod nihil omnino me scribere miraris,<note target="fn14" type="footnote"/> breviter ea nunc recensebo.</s>
					<s n="23" xml:lang="la" type="auto">Theologicam itaque lectionem d. Cellarii<note target="fn15" type="footnote"/> audimus.</s>
					<s n="24" xml:lang="la" type="auto">Is vero nunc Exodum praelegit<note target="fn16" type="footnote"/>.</s>
					<s n="25" xml:lang="la" type="auto">Audivimus autem a tertio capite ipso, cum nanque <placeName ref="l97" cert="high">Basileam</placeName> pervenissemus, id incepit.</s>
					<s n="26" xml:lang="la" type="auto">Rhetoricam audimus a m. <persName ref="p108" cert="high">Ioanne Hospiniano</persName>.</s>
					<s n="27" xml:lang="la" type="auto">Is libros <persName ref="p632" cert="high">Ciceronis</persName> de Inventione et Milonianam orationem praelegit<note target="fn17" type="footnote"/>.</s>
					<s n="28" xml:lang="la" type="auto">Mathemata vero a m. Vito Ardiseo discimus.</s>
					<s n="29" xml:lang="la" type="auto">Is nunc ferme finiit arithmeticam;<note target="fn18" type="footnote"/> sphaeram tum incepturus.</s>
					<s n="30" xml:lang="la" type="auto">Ethica <persName ref="p351" cert="high">Aristotelis</persName> m. Ulricum Hugwaldum praelegentem Latine audimus<note target="fn19" type="footnote"/>.</s>
					<s n="31" xml:lang="la" type="auto">Dominus <persName ref="p158" cert="high">Munsterus</persName><note target="fn20" type="footnote"/> peregre profectus in <placeName ref="l35" cert="high">Austriam</placeName>,<note target="fn21" type="footnote"/> huius vero<pb type="edition" next="86"/> privignus, Samuel <persName ref="p1815" cert="high">Petri</persName>, Hebraicam praelegit grammaticam.</s>
					<s n="32" xml:lang="la" type="auto">Is autem unus e baccalaureorum classe est iuvenis<note target="fn22" type="footnote"/>.</s>
					<s n="33" xml:lang="la" type="auto">Sub eo<note target="fnc" type="footnote"/> itaque hebraizamus satis foeliciter.</s>
					<s n="34" xml:lang="la" type="auto">Atqui dices forsitan, cur dialecticam lectionem maxime necessariam negligamus.</s>
					<s n="35" xml:lang="la" type="auto">Scias itaque m. Marcum Hopperum, lectorem dialecticum, ferme finiisse dialecticam<note target="fn23" type="footnote"/>.</s>
					<s n="36" xml:lang="la" type="auto">Existimavimus itaque nos multum laboris et temporis frustra insumpturos<note target="fnd" type="footnote"/> esse, si principio<pb type="scan" next="479f"/> et medio omisso finem tantum audiamus.</s>
					<s n="37" xml:lang="la" type="auto">Intra paucos tamen dies incepturus est <persName ref="p38" cert="high">Cęsarium</persName>,<note target="fn24" type="footnote"/> quem audire statuimus deo volente.</s>
					<s n="38" xml:lang="la" type="auto">Et hę sunt lectiones nostrę; multę quidem, sed tamen eo vehementius annitendum nobis erit, ut omnibus satisfaciamus, ne frustra his tempus impendatur.</s>
				</p>
			</div>
			<div xml:id="div4" corresp="regest4">
				<p>
					<s n="39" xml:lang="la" type="auto">M. Martinus Cellarius rector novus academię <placeName ref="l97" cert="high">Basiliensis</placeName> creatus est,<note target="fn25" type="footnote"/> vir doctus et humanus.</s>
					<s n="40" xml:lang="la" type="auto">Non tamen omnium consensu hoc factum esse notum est.</s>
					<s n="41" xml:lang="la" type="auto">Ipsum nanque multi exosum habent non aliam ob causam, quam quod gradu seu honore doctoratus, ut vocant, careat<note target="fn26" type="footnote"/> et oblatum aliquando suscipere renuerit, cum tamen videamus quotidię, ut alibi, sic etiam hic, multos doctores, homines tamen barbaros nec satis doctos aut, si docti sint, non tamen multum utiles reipublicę ob vitam vel superbam vel ebriosam, quales hic heu nimis multos videre licet.</s>
					<s n="42" xml:lang="la" type="auto">Attamen feras, non culpes, quod mutari non potest, inquit ille<note target="fn27" type="footnote"/>.</s>
					<s n="43" xml:lang="la" type="auto">Hęc tamen non ideo scribo nunc, quod hos censere velim, multis minus obtrectare illos (nam quam turpe sit alios clam convitiis vel palam proscindere, novi!)<note target="fne" type="footnote"/>, sed ut tibi ostendam iis vitiis, quę in plerisque academiis regnant, hanc non immunem.</s>
					<s n="44" xml:lang="la" type="auto">Decanum novum habemus m. <persName ref="p108" cert="high">Ioannem Hospinianum</persName><note target="fn28" type="footnote"/>.</s>
				</p>
			</div>
			<div xml:id="div5" corresp="regest5">
				<p>
					<s n="45" xml:lang="la" type="auto">Mitto tibi hic comoediam novam,<note target="fn29" type="footnote"/> quę his diebus in honorem novi rectoris agetur.</s>
					<s n="46" xml:lang="la" type="auto">Quamvis enim titulus actam testetur, quia tamen rector tum temporis convivium suum non exhibuit, etiam comoediae<note target="fnf" type="footnote"/> actio dilata est.<pb type="edition" next="87"/></s>
					<s n="47" xml:lang="la" type="auto">Sexta die iunii a civibus <placeName ref="l97" cert="high">Basiliensibus</placeName> acta est Conversio d[ivi] Pauli<note target="fn30" type="footnote"/> maximo apparatu atque sumptuoso.</s>
					<s n="48" xml:lang="la" type="auto">Vestes nanque plurimi novas confecere variis formis.</s>
					<s n="49" xml:lang="la" type="auto">Aderat etiam exercitus peditum pariter et equitum<note target="fng" type="footnote"/>, ut pulcherrimum hic superbię spectaculum videre licuerit magis quam ullius alterius rei; nam ipsa res non satis pro dignitate tractata fuisse videtur.</s>
					<s n="50" xml:lang="la" type="auto">Nec tamen sumptus nimis parvus<note target="fnh" type="footnote"/> esse videretur, tres dies sequentes comessatum<note target="fni" type="footnote"/>.</s>
					<s n="51" xml:lang="la" type="auto">Actor comoedię fuit Valentinus ille Bolz<note target="fn31" type="footnote"/> tibi optime notus.</s>
				</p>
			</div>
			<div xml:id="div6" corresp="regest6">
				<p>
					<s n="52" xml:lang="la" type="auto">Domini nostri<note target="fn32" type="footnote"/> humanitatem pluribus tibi significarem, ni tibi ipsum apprime notum scirem.</s>
				</p>
			</div>
			<div xml:id="div7" corresp="regest7">
				<p>
					<s n="53" xml:lang="la" type="auto">Quamvis autem sciam te amborum<note target="fn33" type="footnote"/> utilitati fidelissime consulere, non tamen aegre laturum te existimo, si meam etiam tibi significem de peregrinando sententiam.</s>
					<s n="54" xml:lang="la" type="auto">Sive itaque hic manendum sit sive longius proficiscendum nundinis Frankfordensibus<note target="fn34" type="footnote"/>, tuę voluntati relinquo.</s>
					<s n="55" xml:lang="la" type="auto">Illud tamen scire te volui, animum quidem meum longiorem profectionem appetere, maxime autem optare me <placeName ref="l1205" cert="high">Wittenbergam</placeName> proficisci, quo <persName ref="p146" cert="high">Philippum</persName><note target="fn35" type="footnote"/> audire liceat.</s>
					<s n="56" xml:lang="la" type="auto">Sin vero id non liceat, saltem Argentinam aut, si ne hoc quidem, <placeName ref="l465" cert="high">Heidelbergam</placeName> tantummodo liceat proficisci<note target="fn36" type="footnote"/>.</s>
					<s n="57" xml:lang="la" type="auto">Tu tamen, quod tibi videtur, facito.</s>
				</p>
			</div>
			<div xml:id="div8" corresp="regest8">
				<p>
					<s n="58" xml:lang="la" type="auto">Si cosmographia Honteri impressa est,<note target="fn37" type="footnote"/> cuperem mihi mitti.</s>
				</p>
			</div>
			<div xml:id="div9" corresp="regest9">
				<p>
					<s n="59" xml:lang="la" type="auto">Sed iam cessandum est.</s>
					<s n="60" xml:lang="la" type="auto">Velim itaque me excusatum habeas, quod hactenus nihil scripsi, et commendatum etiam, ut de tuo amore non dubito.</s>
					<s n="61" xml:lang="la" type="auto">Dominus te incolumem quam diutissime conservet.</s>
					<s n="62" xml:lang="la" type="auto">Salutem plurimam meo nomine dices uxori tuę<note target="fn38" type="footnote"/> optime de me meritę, fratri,<note target="fn39" type="footnote"/> ancillę<note target="fn40" type="footnote"/> ac liberis<pb type="edition" next="88"/> omnibus<note target="fn41" type="footnote"/>.</s>
					<s n="63" xml:lang="la" type="auto">Salutem plurimam tibi dicit dominus noster<note target="fn42" type="footnote"/> et Zvinglius tibi tuisque omnibus.</s>
				</p>
			</div>
			<div xml:id="div10" corresp="regest10">
				<p>
					<s n="64" xml:lang="la" type="auto">Datum <placeName ref="l97" cert="high">Basileę</placeName>, anno a parta salute 1546, tertio iduum iunii.</s>
					<s n="65" xml:lang="la" type="auto">Tibi tempore omni deditissimus</s>
				</p>
			</div>
			<div xml:id="div11" corresp="regest11">
				<p>
					<s n="66" xml:lang="la" type="auto">Iosias <persName ref="p2177" cert="high">Simlerus</persName>.</s>
				</p>
				<p>
					<note type="address">[Adresse auf f. 480v.:]</note>
					<s n="67" xml:lang="la" type="auto">Vigilantissimo ecclesię Tigurinę episcopo d. Heinrycho Bullingero, domino et patri suo unice colendo.</s>
					<s n="68" xml:lang="de" type="auto">Zürich.</s>
				</p>
			</div>
		</body>
	</text>
</TEI>
