<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8861">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8861</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Remitto tibi, honorande domine et compater, omnia, quę hodie et hisce diebus abs te accepi, et gratias tibi ago singulares pro singulari isto labore, quem tibi sumpsisti in descriptione rerum Rhoeticarum circa Ioannem Plantam actarum.</s>
					<s n="3" xml:lang="la" type="auto">Gratias etiam mecum tibi agunt domini consules, quaestores et reliqui omnes, qui ex hoc tuo scripto primum tragoediae huius exitum cognoverunt, rogantque simul, ut, quae deinceps agantur et constituantur a iudicibus illis Rhoeticis, cum primum ea habere possis, nobis communices; videtur enim malum hoc altiores egisse radices, quam ut in uno isto sit extirpatum.</s>
				</p>
				<p>
					<s n="4" xml:lang="la" type="auto">De libellis tuis iudicium meum me tibi scripsisse aut memini aut non recte memini.</s>
					<s n="5" xml:lang="la" type="auto">Quicquid vero illud sit, putasne non magnum esse apud me, quicquid abs te proficiscitur?</s>
					<s n="6" xml:lang="la" type="auto">Ut tamen me eos legisse et perlegisse scias, magnam ex altero de adventu domini consolationem accepi, ex altero vero eruditionem.</s>
					<s n="7" xml:lang="la" type="auto">Utinam vero hanc moderationem sequerentur omnes!</s>
					<s n="8" xml:lang="la" type="auto">Ita res ecclesiae melius haberent.</s>
					<s n="9" xml:lang="la" type="auto">Hoc idem sentio de perpensis tuis super editione Saxonica.</s>
					<s n="10" xml:lang="la" type="auto">Turbarunt autem me literae illę Norinbergenses; video vero dominum Wittenbergenses in arenam protrahere velle, atque utinam gloriam darent deo et aperte in castra nostra concederent!</s>
				</p>
				<p>
					<s n="11" xml:lang="la" type="auto">Invenirent non apud dominum modo, sed et apud homines auxilii satis; omnino enim perrumpendum semel erit et illud <foreign xml:lang="el">αθτοσ εξα</foreign> expungendum.</s>
					<s n="12" xml:lang="la" type="auto">Quod ad nos, nihil habemus singulare.</s>
					<s n="13" xml:lang="la" type="auto">Dominus Steigerus biennium suum complevit, et illi rursus successit d. Mülinensis; ambo te salutant.</s>
					<s n="14" xml:lang="la" type="auto">Telamonius etiam noster rursus senatorio ordini additus est cum quibusdam aliis.</s>
					<s n="15" xml:lang="la" type="auto">Socer meus die paschatis post sumptam communionem a prandio in periculosum morbum incidit, ex quo adhuc decumbit ita, ut nesciamus, quid dominus de illo statuere velit; oramus tamen illum, ut ipsum nobis diutius relinquere et conservare velit; nam hoc non modo res illius privatae, sed et publicae maximopere requirunt.</s>
				</p>
				<p>
					<s n="16" xml:lang="la" type="auto">Bene vale.</s>
					<s n="17" xml:lang="la" type="auto">Salutant te domini amici et fratres ac domestici denique mei omnes.</s>
				</p>
				<p>
					<s n="18" xml:lang="la" type="auto">Bernae 9. aprilis 1572.</s>
				</p>
				<p>
					<s n="19" xml:lang="la" type="auto">I[ohannes] Hallerus, tuus semper.</s>
				</p>
				<p>
					<s n="20" xml:lang="la" type="auto">Libellum, quem simul mitto, ante annos 16 ex decretorum libro congessi; viderunt illum apud me nonnulli boni iudicii viri, qui putant ędendum esse; placuit enim illis ordo et methodus, qua usus sum.</s>
					<s n="21" xml:lang="la" type="auto">Ego ut facile illum apud me suppressi hactenus, ita libenter amplius supprimam.</s>
					<s n="22" xml:lang="la" type="auto">Interea oro, ut unam saltem horam aut alteram tibi sumas capita et titulos tantum percurrendo et, quid tibi videatur, liberrime, uti summam in me habes potestatem, mihi perscribas.</s>
					<s n="23" xml:lang="la" type="auto">Rursum vale.</s>
				</p>
				<p>
					<s n="24" xml:lang="la" type="auto">Clarissimo viro domino Heinrycho Bullingero, domino meo honorando et compatri charissimo.</s>
				</p>
				<p>
					<s n="25" xml:lang="de" type="auto">Zürich.</s>
					<s n="26" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
