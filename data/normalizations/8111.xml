<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8111">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8111</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hodie ante prandium, colendissime domine Bullingere et animo meo charissime frater, redditum est mihi responsum ad literas meas.</s>
					<s n="3" xml:lang="la" type="auto">Ago et habeo gratias quam possum maximas pro tanta in me benevolentia daturus operam, ut referam, et genero tuo, charissimo viro mihique amicissimo rescripturus (deo volente), quamprimum plus ocii nactus fuero.</s>
					<s n="4" xml:lang="la" type="auto">Tametsi autem invitus tibi molestiam exhibeam, qui non ignoro, quibus negotiis obruare, petitionem tamen meam, quam fortassis in superioribus literis obscurius proposui, nunc hisce dilucidius et quam fieri poterit brevissime explicabo.</s>
				</p>
				<p>
					<s n="5" xml:lang="la" type="auto">Futura synodus est, ut ex magno viro cognovi; quando vero, certo non constat, sed credo non prius, quam hyems praeterierit.</s>
					<s n="6" xml:lang="la" type="auto">Monent igitur amici, ut parem me contra calumnias, quarum haec non sit postrema in negotio iustificationis vos sententiam meam non probare meque ita contentiosum, ut hanc rem nondum mecum transegeritis.</s>
					<s n="7" xml:lang="la" type="auto">Rem autem, vos quod attinet, longe secus habere, quo diutius cogito et, quae acta inter nos sunt per literas, diligentius hincinde conquiro et cognosco, et magis invenio et confirmor.</s>
					<s n="8" xml:lang="la" type="auto">Confido igitur vos Tigurinae ecclesiae et scholae doctores, venerandos dominos et dilectos fratres meos, non iri gravatum consensus nostri testimonium impertiri, ut, si opus fuerit (alioqui enim non ostentabo, sed clam habebo, quamdiu non fuero coactus et provocatus) obtrectatorum ora obturem et veritatem in aliis quoque felicis propugnem.</s>
				</p>
				<p>
					<s n="9" xml:lang="la" type="auto">Scripsi etiam d. Gvalthero, d. Wolfio et d. Hallero, e quibus plura intelliges.</s>
				</p>
				<p>
					<s n="10" xml:lang="la" type="auto">Vale, mi venerande domine, et importunitati meae ignosce.</s>
					<s n="11" xml:lang="la" type="auto">Basileae raptim in ipso die apostolo Thomae sacro anno humanae salutis 1569.</s>
				</p>
				<p>
					<s n="12" xml:lang="la" type="auto">Tuus ex animo totus Iohannes Hospinianus.</s>
					<s n="13" xml:lang="la" type="auto">Divinarum humanarumque literarum scientissimo viro d. m. Heinrycho Bullingero, Tigurinae ecclesiae lumini et columini, domino meo colendissimo.</s>
					<s n="14" xml:lang="de" type="auto">Zürich.</s>
				</p>
			</div>
		</body>
	</text>
</TEI>
