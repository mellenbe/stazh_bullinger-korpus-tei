<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1208">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1208</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Tantum non opprimis me, Bullingere, perpetua illa, et quam novam indentidem in me congeris, munificentia, planeque video, citius mihi verba, quibus dignas tibi gratias agam, quam te alias atque alias materias, quibus indignum me subinde velut ab integro tibi obstringis, defecturas.</s>
				</p>
				<p>
					<s n="3" xml:lang="la" type="auto">Vicisti omnino, vicisti non quidem beneficentia tecum certantem; nam huius ne conatus quidem ullus unquam in me fuit, quod scire me istuc ęquo Marte haudquaquam posse; sed vincunt tot benefacta tua bona quoque verba mea, quibus prorsus exhaurire me sentio, cum contra tibi felici quadam scaturigine nunquam non fluat, unde me prorsus adobruas.</s>
				</p>
				<p>
					<s n="4" xml:lang="la" type="auto">Nihil igitur aliud nunc ego quam deum optimum maximum intentissimis votis meis per Christum suum assidue precabor, ut dona illa sua, quę multa sane et egregia in te contulit spiritu sancto suo, semper augeat auctaque conservet, quo in domo sua velut virens olea etiam in senio, quemadmodum iuvenis fecisti, foetifices.</s>
					<s n="5" xml:lang="la" type="auto">Quodsi quid est aut erit aliquando, quo ipse quoque vel mea opera aut fortuna aut etiam meo ipso tibi gratificari queam, meum tibi gratissimum animum haud obscure declaravero.</s>
					<s n="6" xml:lang="la" type="auto">Quod petis autem, ut de eruditissimis illis vereque christianis scriptis tuis iudicandi mihi authoritatem sumam teque, si quid forte displiceat, libere admoneam, frustra profecto petis, quippe qui non ignores, quantum te amem quantumque omnia tua suspiciam ac venerer, ut nihil nisi laudes tuas auditurus sis, si meum hic iudicium scribere opporteat.</s>
				</p>
				<p>
					<s n="7" xml:lang="la" type="auto">Quamquam, si quid in illis sermonibus tuis inesset, quod vel non ex Christi sententia scriptum aut a fidei analogia alienum viderem, omnino te submonerem.</s>
					<s n="8" xml:lang="la" type="auto">Verum quid videat, obsecro, qui cęcus semper ab omnibus habitus est amor?</s>
				</p>
				<p>
					<s n="9" xml:lang="la" type="auto">Tametsi, quando is inter nos communi pietatis ac veritatis studio conciliatus est, facile, quę a veritatis spiritu abhorrent, intellecturus sit, cuiusmodi nulla etiamnum in omnibus, quę tuorum legi, occurrerunt.</s>
					<s n="10" xml:lang="la" type="auto">Christus nos in ea semper veritate, quę per ipsum mundo exorta est et per quam discipulos suos a patre sanctificari tam ardentibus votis suis petebatur, conservet.</s>
					<s n="11" xml:lang="la" type="manual">Amen.</s>
				</p>
				<p>
					<s n="12" xml:lang="la" type="auto">Mitto quęstionem, ad quam ut uno verbo respondeas, vehementer te, mi Bullingere, etiam atque etiam obsecro.</s>
				</p>
				<p>
					<s n="13" xml:lang="la" type="auto">Facies istuc per hunc nostrum vectorem; nolo ullum praeterea verbum ad me scribas hac vice, sed ad quęstionem aliquid tuapte manu annotabis meam etiam manum remissurus.</s>
				</p>
				<p>
					<s n="14" xml:lang="la" type="auto">Quid dominus Michael Schlatterus istic egerit diebus hisce, scire vehementer aveo; subindicavit enim mihi vir quidam minime vanus illum in ipso itinere acerbissima quędam ac etiam valde obscura in symmystam suum Funclium apud bonos quosdam fratres dixisse, id quod hoc magis mihi dolet, quod hinc non immerito coniiciam illum apud vos etiam, qua est animi impotentia vir alioqui pius ac doctus, hoc idem sibi licentius quam ęquius permisisse.</s>
					<s n="15" xml:lang="la" type="auto">Id si est, ego te per nostrum amorem obtestor, ne me cęles vicissim a me bona fide, ut hęc res se habeat, auditurus.</s>
					<s n="16" xml:lang="la" type="auto">Quid enim dissidii ac quibus de caussis ante menses aliquot inter ipsos ortum sit, cum Bielę nuper essem, optimi quidam ac primarii viri multis mihi exponebant multo plus culpę in Schlatterum quam Funclium reiicientes.</s>
					<s n="17" xml:lang="la" type="auto">Ego Funclium a teneris propter insignes dei dotes, quę in puero mirabiliter elucebant, multum dilexi ac filii propemodum loco habui; ille me contra velut parentem semper observavit ac coluit, ut meo quodam iure adhortari illum, admonere obiurgareque, sicubi res postulavit, solitus fuerim et adhuc sim.</s>
					<s n="18" xml:lang="la" type="auto">Quodsi intellexero novas inter ipsum et d. Michaelem tragoedias excitatas idque Funclii culpa et intemperie, quod vix tamen adducor ut credam, plane senties effecturum me apud illum, ut ne quicquam huius porro designet.</s>
					<s n="19" xml:lang="la" type="auto">Tu modo fac sciam, ecquid bonus Schlatterus istic vel egerit vel conquęstus sit de meo Funclio.</s>
				</p>
				<p>
					<s n="20" xml:lang="de" type="auto">Der Liebe man h. Michel ist ein frommer, geschickte aber gar zornbeweglicher, kächer Mann, tot oft in der Gäche, das in darnach gereuet.</s>
					<s n="21" xml:lang="de" type="auto">Es hat mir ein guter Mann gesagt, er stelle hinweg, er wisse neben diesem jungen Schwaben nicht zu belieben, der doch wahrlich ein guter geschlechter junger Allweg gewesen, wiewohl ich vernimm, er habe vor auch etwan hinweg gestellt, ehe Funclius dahin kommen, so er doch wahrlich ganz wohl dienen gehalten, lieb und wert ist; dürfte wohl ab Equis ad Asinos kommen und ein Ross um ein Sackpfiffen geben.</s>
					<s n="22" xml:lang="de" type="auto">Der Herr verlieh ihm das Allerbeste zu erkennen und zu tun.</s>
					<s n="23" xml:lang="la" type="auto">In quo bene et ęternum cum omnibus tuis vale illique me cum meis sacris tuis precationibus semper commenda.</s>
					<s n="24" xml:lang="la" type="auto">12. martii 1551.</s>
				</p>
				<p>
					<s n="25" xml:lang="la" type="auto">T[uus] Amb[rosius] Bl[aurerus].</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
