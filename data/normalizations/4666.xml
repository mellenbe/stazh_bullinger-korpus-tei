<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4666">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4666</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Iam diu, reverende in Christo pater, nullas a te literas accipio; novissimae fuerunt, in quibus scripsisti te mittere libros tuos De conciliis, quos tamen nondum videre contigit.</s>
					<s n="2" xml:lang="la" type="auto">Tu si quid interea scripsisti, de eo me commonebis; sed tamen mercatores nostri nunc tardius redeunt (causam audisti alias) et, cum hoc scriberem, tuas expectabam; puto enim tibi omnia esse reddita, quae subito ex actis comitiorum ad te scripsi.</s>
					<s n="3" xml:lang="la" type="auto">Habuerunt enim ea quietum et felicem exitum, quorum tamen principium satis fuit turbulentum, quod tu hactenus ignorasti.</s>
				</p>
				<p>
					<s n="4" xml:lang="la" type="auto">Impetravimus etiam d. Beccariae publicum templum, ut, quem hactenus hostes intra privatos parietes concionantem ferre non potuerunt, nunc publice concionantem audiant et crepent (?).</s>
					<s n="5" xml:lang="la" type="auto">Et quod magis est: scribit senatus Trium Foederum ad 3 Pagos cohortans, ut in causa religionis posthac nostris molesti esse desinant.</s>
					<s n="6" xml:lang="la" type="auto">Ex hoc uno facto vides nos 5 Pagorum minas in hisce partibus non tantopere ac vos timere.</s>
					<s n="7" xml:lang="la" type="auto">Quid ille mediator vester fecisset?</s>
					<s n="8" xml:lang="la" type="auto">procul dubio d. Beccariam ad Garamantas ablegasset aut ubi Taprobanem Indica tingit aqua.</s>
					<s n="9" xml:lang="la" type="auto">Hoc modo ille solet consulere quieti publicae.</s>
				</p>
				<p>
					<s n="10" xml:lang="la" type="auto">Si offitiales episcopi sedissent, putas tune nos tam propitia habituros fuisse comitia?</s>
					<s n="11" xml:lang="la" type="auto">Quousque episcopi negotium processerit, iam ante audisti; reliquum est, ut omni iurisdictione civili deiiciatur.</s>
					<s n="12" xml:lang="la" type="auto">Ego an a christianis salva conscientia id fieri possit, multa mecum disputavi et, quae nuper in istis motibus subito congessi, hic ad te mitto ea lege, ut tuum addas iudicium et locum unum aut alterum annotes et cum quaestore nostro quam primum remittas; res enim moram non patitur.</s>
					<s n="13" xml:lang="la" type="auto">Si tibi placuerit, quam primum multa exemplaria exscribi curabo et ad fratres hinc inde mitti.</s>
					<s n="14" xml:lang="la" type="auto">Obtinuissemus nunc omnia, nisi consules nostri remissiores fuissent.</s>
				</p>
				<p>
					<s n="15" xml:lang="la" type="auto">Quod ad caetera attinet, optime se gesserunt, in hac una causa pessime, ita ut senatus maximam offensam incurrerint.</s>
					<s n="16" xml:lang="la" type="auto">Homines sunt et suum illud idolum cum Traversio adorant.</s>
				</p>
				<p>
					<s n="17" xml:lang="la" type="auto">Adii ipse Traversium et rogavi, postquam iam satis uberem haberet occasionem bene de ecclesia Christi demerendi, urgeret espicopum, ut episcopatum resignaret; nos vicissim omnem operam polliceri, ut ei possessio quoad viveret, maneret integra.</s>
					<s n="18" xml:lang="la" type="auto">Sed frustra haec omnia.</s>
				</p>
				<p>
					<s n="19" xml:lang="la" type="auto">Miseret me senis; in consessu Trium Foederum non semel a nostris, maxime a j[unker] Baptista a Salicibus, miris modis exagitatus audiit multa indigna ea aetate.</s>
					<s n="20" xml:lang="la" type="auto">Sed deus eos honore afficit, a quibus honore afficitur, et eos, a quibus contemnitur, ignominia afficit.</s>
					<s n="21" xml:lang="la" type="auto">Scribit d. Lavaterus et inter alia de Hyleri nostri vocatione.</s>
					<s n="22" xml:lang="la" type="auto">Urgent me Tavosiani, ideoque tu Hylero author eris, ut prima quaque occasione se ad nos conferat instructus et tuis et senatus literis, ad me autem ideo divertatur, ut, quibuscum illi negotium sit et quo modo capessendum, ex me intelligat.</s>
					<s n="23" xml:lang="la" type="auto">Venit ad vos quaestor noster, cui tu omnia coram ipsumque hortabere, ut suis author sit, ut et sumptus itineris et vecturae Hylero suppeditent; id enim ita aequitas postulare videtur, ne illi, quod mihi, accidat; scis enim me sumptus omnes unum fecisse.</s>
				</p>
				<p>
					<s n="24" xml:lang="la" type="auto">Vale cum tuis omnibus, reverende in Christo pater, quam diutissime et felicissime.</s>
					<s n="25" xml:lang="la" type="auto">Curię 17. februarii anno 1561.</s>
				</p>
				<p>
					<s n="26" xml:lang="la" type="auto">Tui observantissimus.</s>
				</p>
				<p>
					<s n="27" xml:lang="de" type="auto">Des Bischofs von cum commissari ist vor gemeinen 3 Bünden erschienen mit Bitte, seinem Herren, dem Bischof, seine Freiheit und Gerechtigkeiten, so er im Veltlin hat, zu bestätten, welches ihm alles vergunnt und verwilligt.</s>
					<s n="28" xml:lang="de" type="auto">Hiezwischen kommt mir eine Form des Eids, so des Bischofs Lehnlitt im Veltlin dem Bischof zu schweren schuldig sind, zur Hand.</s>
					<s n="29" xml:lang="de" type="auto">Derhalb, als derselbe Eid gar stark und die Veltliner unter anderem Schwert, den Bischof zu schirmen mit Weer und Ohne Weher, bringe ich dieselbe Form dem Herren Bürgermeister.</s>
				</p>
				<p>
					<s n="30" xml:lang="la" type="auto">Instat Hercules a Salicibus, qui se in omnibus vere Herculem praestitit, ut in senatu legatur.</s>
					<s n="31" xml:lang="de" type="auto">Das ist geschehen.</s>
				</p>
				<p>
					<s n="32" xml:lang="de" type="auto">Derhalben die 3 Bünde den Eid aufgehabt.</s>
					<s n="33" xml:lang="de" type="auto">Und als der Bischof von cum von den huben und Colonien etliche Jahr ein grosses Geld, nämlich je zu 3 Jahren um, wider den alten Bruch aufgehabt, ist ihm das vorher zu tun abgeschlagen; die auch, so ihm vor Geschworen, sind ihres Eids erlassen, das sich des Bischofs Commissari treffentlich beschwert.</s>
					<s n="34" xml:lang="de" type="auto">Hat aber wieder an den 3 Bünden nichts haben mögen; wäre ihm deshalb Wäger gesein, er wäre daheimen geblieben, so hätte man von dem Eid nichts gewüsst.</s>
					<s n="35" xml:lang="la" type="auto">Fortassis quaestor noster non venit; nunciatum enim hic est nostros mercatores, qui in via sunt, cum nimium crederent glaciei, submersos esse omnes.</s>
					<s n="36" xml:lang="la" type="auto">Quod utinam non verum sit; si verum est, literae tuae, quas illis dedisti, simul perierunt.</s>
					<s n="37" xml:lang="la" type="auto">Spero tamen usque rumorem esse vanum.</s>
				</p>
				<p>
					<s n="38" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino et patrono suo semper honorando.</s>
				</p>
			</div>
		</body>
	</text>
</TEI>
