<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3898">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3898</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Vereor, ne literis meis crebrioribus molestior sim, quam par sit, tibi, domino et amico meo charissimo serioribus occupato; attamen nunc respondere visum fuit, quo de fasciculo librorum mihi reddito certior fias.</s>
					<s n="3" xml:lang="la" type="auto">Itaque pro libello, quem contra articulos inquisitorum quorundam ędidisti, gratias ago tibi maximas; placet inprimis in illo brevitas et perspicuitas.</s>
					<s n="4" xml:lang="la" type="auto">Reliquos, qui illi adiuncti erant, tum et literas L[aurentii] Agricolę<note target="fn1" type="footnote"/> curavi, ut suis darentur.</s>
					<s n="5" xml:lang="la" type="auto">Expecto nunc d. Martyris de eucharistia et quidem avide; nam quomodo ex aliis, quos de eucharistia edidit libris, tum ex commentariis in epistolam ad Corinthios percepi, video (si quidem mihi de doctis, non dicam iudicare, sed saltem, quid sentiam, dicere fas est) virum esse pium et doctum ac in tractandis iis, quae hoc seculo in disceptationem veniunt, accuratissimum.</s>
					<s n="6" xml:lang="la" type="auto">Audivi conscripta ab eo etiam esse commentarios in Genesim, verum conscripta, et quando ędenda sint, non ingratum mihi foret scitu.</s>
					<s n="7" xml:lang="la" type="auto">Apud nos nunc omnia suo sunt in silentio, licet civile bellum certissime instare quidam asserant.</s>
				</p>
				<p>
					<s n="8" xml:lang="la" type="auto">Principum null s praeter illos, de quibus nuper scripsi, advenit, nec quenquam venturum puto.</s>
					<s n="9" xml:lang="la" type="auto">Videntur mihi nostra comitia eundem habitura exitum quem illa pharisęorum Ioan. 7.: "Et profectus est", inquit evangelista, "unusquisque in domum suam."</s>
					<s n="10" xml:lang="la" type="auto">Imperator noster inducias fecit cum Turca in triennium, cui quotannis 30 m aureorum Ungaricorum pendet, quos etiam ultra triennium illud quamdiu solverit, mali nihil ipsi metuendum a se Turca promittit.</s>
				</p>
				<p>
					<s n="11" xml:lang="la" type="auto">Quantum quisque ipsorum ditionis in Ungaria tenet, servat.</s>
					<s n="12" xml:lang="la" type="auto">Hęc citius vulgata sunt, quam quidam vellent, cum in auxilium pecuniarum contra Turcas ordines nondum consenserint.</s>
					<s n="13" xml:lang="la" type="auto">16. martii legatus Galli, quae in mandatis habuit, exposuit coram imperatore et ordinibus; quaenam autem illa sint, nondum scire possum.</s>
					<s n="14" xml:lang="la" type="auto">Principes Saxonię, Ioannis Friderici filii, confessionem fidei ędiderunt instigantibus theologis Ienensibus, qua mire invehuntur contra omnes, qui non, quod ipsi aiunt, aiunt et, quod negant, negant.</s>
				</p>
				<p>
					<s n="15" xml:lang="la" type="auto">Mira rabies eius gentis mutuo etiam se lacerantis.</s>
					<s n="16" xml:lang="la" type="auto">Hęc sunt fere, quę nunc scribenda censui.</s>
				</p>
				<p>
					<s n="17" xml:lang="la" type="auto">Bene vale.</s>
				</p>
				<p>
					<s n="18" xml:lang="la" type="auto">Datum Augustę Vindelicorum 20. martii anno 59.</s>
				</p>
				<p>
					<s n="19" xml:lang="la" type="auto">T[uae] h[umanitatis] d[editissimus] Georgius a Stetten iunior.</s>
					<s n="20" xml:lang="de" type="auto">Dem ehrwertigen und gelehrten Herrn Heinrich Bullinger, meinem lieben Herrn und Freund zu Zürich.</s>
				</p>
			</div>
		</body>
	</text>
</TEI>
