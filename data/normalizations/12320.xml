<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12320">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12320</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Tardius forte, quam tu expectaras, vir clarissime idemque mihi colendissime frater, respondeo<note target="fn1" type="footnote"/>.</s>
					<s n="3" xml:lang="la" type="auto">Cum enim semel et iterum per negotia licuisset scribere, desiderabam tabelliones, at ubi hi ad manum erant, impediebant negotia.</s>
					<s n="4" xml:lang="la" type="auto">Iccirco non inique feres hanc meam tarditatem.</s>
				</p>
				<p>
					<s n="5" xml:lang="la" type="auto">Si quid praestiti d. Gerhardo Westerburgio, viro optime merito, cum propter tuam commendationem tum propter dominum (adde et propter eximias hominis dotes)<note target="fnc" type="footnote"/> benevolo praestiti animo<note target="fn2" type="footnote"/>.</s>
					<s n="6" xml:lang="la" type="auto">Utinam maiora illi potuissem exhibere!</s>
				</p>
				<p>
					<s n="7" xml:lang="la" type="auto">Cuperem autem <persName ref="p2122" cert="high">Schwenckfeldio</persName> alium erga nos obtigisse sequestrem quam te; non propter nos, quibus egregie charus es, sed magis propter illum, cui invidemus, quod te ita familiariter utitur.</s>
					<s n="8" xml:lang="la" type="auto">Ego iam multis ab annis <persName ref="p2122" cert="high">Schwenckfeldium</persName> novi et melius quidem, quam ipse putet.</s>
					<s n="9" xml:lang="la" type="auto">Sunt mihi adhuc literae ante annos aliquot d. Leoni <persName ref="p114" cert="high">Iudae</persName>, piae memoriae fratri, inscriptae,<note target="fn3" type="footnote"/> quibus ille semetipsum suis depinxit coloribus, atque ita, ut ab hominis consortio abhorreat, qui tranquillitatem amat ecclesiae.</s>
					<s n="10" xml:lang="la" type="auto">Habet vir ille multa singularia, etiamsi ea seponas, quae inconsulte hactenus aeditis libellis docuit de carne Christi et origine eius, de deificatione carnis Christi<note target="fn4" type="footnote"/> a resurrectione et iam in coelis regnantis.</s>
					<s n="11" xml:lang="la" type="auto">Tu, quantum ex tuis intelligo, nondum recte (pace tua hoc dixerim)<note target="fnd" type="footnote"/> nosti virum; alioqui enim, sat scio, nihil ad nos de sarcienda concordia scripsisses, quanquam interim pacificum illum tuum animum valde exosculer.</s>
					<s n="12" xml:lang="la" type="auto">Dicam autem paucis, quod res est, simul obsecrans, ut mea, siquidem videantur alicubi liberiora, boni consulas.<pb type="edition" next="605"/></s>
				</p>
				<p>
					<s n="13" xml:lang="la" type="auto">Non possum ego ullam inter <persName ref="p2122" cert="high">Schwenckfeldium</persName> et nos sperare concordiam.</s>
					<s n="14" xml:lang="la" type="auto">Certum enim habeo hoc ipsum animo non esse, ut nobis quicquam hac quidem in controversia deferendum esse existimet, sed hoc unum cupere, spectare, conari, ne molesti esse illi pergamus.</s>
					<s n="15" xml:lang="la" type="auto">Occalluit illius in semel recepta opinione animus; non mutabit in ipsa vel iota.</s>
					<s n="16" xml:lang="la" type="auto">Nec ducor hic vanis aut infirmis coniecturis.</s>
					<s n="17" xml:lang="la" type="auto">Recensebo hic tibi, quae non multis ante diebus<note target="fn5" type="footnote"/> Aeneae illius errabundi fidus Achates<note target="fn6" type="footnote"/> dedit ad d. Vadianum; Heldum illum a Tüffenow puto.</s>
					<s n="18" xml:lang="de" type="auto">Scribit:<note target="fn7" type="footnote"/> „Wir wissen es aus Gottes Gnaden und Glaubens auch, dass unser Glaube der wahre Ungezweifelt christlicher Glaube sei, in dem wir auch hoffen, selig zu werden und in ihm bis an das Ende mit Gottes Beistand zu verharren.</s>
					<s n="19" xml:lang="de" type="auto">Darum ists vergeblich, dass er eines Zufalls zu euer neuen und zu unserer Zeiten unerhörter Oppinion oder viel mehr Unglauben von uns wollte verhoffen“, etc.</s>
					<s n="20" xml:lang="la" type="auto">Quid ergo agas cum huiusmodi obstinatis hominibus, qui sua venditant pro verissimis, adversa pro falsissimis?</s>
					<s n="21" xml:lang="la" type="auto">Putas tu quidem concertantes se mutuo non intelligere!</s>
					<s n="22" xml:lang="la" type="auto">Id autem admonet me eius compositionis,<note target="fn8" type="footnote"/> cuius inter <persName ref="p138" cert="high">Lutherum</persName> et nos auspex <persName ref="p28" cert="high">Bucerus</persName> operam et impensa lusit.</s>
					<s n="23" xml:lang="la" type="auto">Extant libri <persName ref="p2122" cert="high">Schwenckfeldii</persName>, extant et Vadiani libri, ut non obscurum sit, quid uterque sentiat, ex iis colligere.</s>
					<s n="24" xml:lang="la" type="auto">Iam quod ille cupit secum agi scriptis, perinde est, ac si nemo hucusque quicquam cum illo egerit!</s>
					<s n="25" xml:lang="la" type="auto">Egit scriptis cum ipso Vadianus<note target="fn9" type="footnote"/>.</s>
					<s n="26" xml:lang="la" type="auto">Egerunt, quantum intelligo, et alii quidam viri boni<note target="fn10" type="footnote"/>.</s>
					<s n="27" xml:lang="la" type="auto">Sed dum ille semel recepta mordicus tueri contendit, nullo cum fructu, sed magna cum molestia iacturaque boni temporis cum ipso actum est.</s>
					<s n="28" xml:lang="la" type="auto">At non omnibus suppetit tam liberum ocium<note target="fn11" type="footnote"/>.</s>
					<s n="29" xml:lang="la" type="auto">Non omnibus integrum est bonas horas male collocare.<pb type="edition" next="606"/></s>
				</p>
				<p>
					<s n="30" xml:lang="la" type="auto">Si libros paravit,<note target="fn12" type="footnote"/> aedat!</s>
					<s n="31" xml:lang="la" type="auto">Legent, quibus ocium est.</s>
					<s n="32" xml:lang="la" type="auto">Certe, si sui similis esse perrexerit, eandem canet cantilenam<note target="fn13" type="footnote"/>.</s>
					<s n="33" xml:lang="la" type="auto">Libellos enim aliquot huius argumenti edidit, sed in omnibus eadem oberrat chorda<note target="fn14" type="footnote"/>.</s>
					<s n="34" xml:lang="la" type="auto">Obtulit nobis vastum librum a se conscriptum superioribus annis necdum aeditum;<note target="fn15" type="footnote"/> at in eodem illo multis vix absolvit, quod in aeditis brevioribus dixit.</s>
					<s n="35" xml:lang="la" type="auto">Nota et cognita est iam olim <persName ref="p2122" cert="high">Schwenckfeldii</persName> plerisque bonis doctrina.</s>
					<s n="36" xml:lang="la" type="auto">Verum placet illa paucissimis.</s>
					<s n="37" xml:lang="la" type="auto">Si vera scripserit, accedet illi optimus quisque; sin falsa, obscura, intricata, lubrica, cavebunt sibi pii, ac forte non deerunt, qui ipsi respondebunt.</s>
				</p>
				<p>
					<s n="38" xml:lang="la" type="auto">Quod colloquium, quod ille a nobis postulat, attinet, non videmus, quem ex illo expectemus fructum cum propter superiores causas, tum quod cum illo amice colloquti sint viri docti et pii, sed nullo cum fructu.</s>
					<s n="39" xml:lang="la" type="auto"><placeName ref="l1107" cert="high">Tubingae</placeName> contulit cum homine <persName ref="p28" cert="high">Bucerus</persName> d. <persName ref="p19" cert="high">Ambrosio Blaurero</persName><note target="fne" type="footnote"/> ac nonnullis aliis praesentibus<note target="fn16" type="footnote"/>.</s>
					<s n="40" xml:lang="la" type="auto">At bonus ille vir cum <persName ref="p28" cert="high">Bucero</persName> sic digladiabatur, ut palam etiam victus, victor tamen sibi strenuus videretur, ac deinde apud suos mirificas glorias efflabat; quod illi sane perpetuum est, ut, sive admittatur ad colloquium sive explodatur, semper habeat, quod de se apud discipulos suos iactitet.</s>
					<s n="41" xml:lang="la" type="auto">Si enim neges<note target="fnf" type="footnote"/> colloquium, iam se paratum etiam doctissimis nostris fidei suae rationem dare affirmat, verum eos metu et conscientia malae causae conferre secum nec velle nec audere.</s>
					<s n="42" xml:lang="la" type="auto">Si vero colloquare, quicquid dixeris, in erroris sui confirmationem apud suos mirabili quodam artificio torquet.</s>
					<s n="43" xml:lang="la" type="auto">Satius ergo ecclesiaeque utilius multo videtur talem hominem suo iudici<note target="fn17" type="footnote"/> relinquere et nihil cum illo conferre.</s>
				</p>
				<p>
					<s n="44" xml:lang="la" type="auto">Nunc quidem severiore vita<note target="fn18" type="footnote"/> multis facit fucum.</s>
					<s n="45" xml:lang="la" type="auto">Sed deus is est, qui novit corda<note target="fn19" type="footnote"/>.</s>
					<s n="46" xml:lang="la" type="auto">Nihil nos movet quantumvis severa ac Stoica vita.</s>
					<s n="47" xml:lang="la" type="auto">Puritatem et simplicitatem doctrinae apostolicae requirimus in doctoribus ante omnia.</s>
				</p>
				<p>
					<s n="48" xml:lang="la" type="auto">Puritas et simplicitas fidei doctrinaeque apostolicae profitetur: Christum dominum nobis iuxta carnem per omnia consubstantialem esse similemque factum,<note target="fn20" type="footnote"/> carnem habere<note target="fng" type="footnote"/> de carne nostra et os ex ossibus nostris,<note target="fn21" type="footnote"/> per<note target="fnh" type="footnote"/> omnia, inquam, fratribus esse similem<note target="fn22" type="footnote"/> excepto duntaxat peccato<note target="fn23" type="footnote"/>.</s>
					<s n="49" xml:lang="la" type="auto">Eadem<note target="fn24" type="footnote"/> eundem<note target="fn25" type="footnote"/> fatetur a clarificatione<note target="fn26" type="footnote"/> verum mansisse hominem et retinuisse<pb type="edition" next="607"/> hominis veri proprietates excepta infirmitate<note target="fn27" type="footnote"/>.</s>
					<s n="50" xml:lang="la" type="auto">Mansit ergo humana natura in Christo<note target="fni" type="footnote"/>, glorificata quidem, sed non conversa in deum aut absorpta, etc.</s>
					<s n="51" xml:lang="la" type="auto">In hac fide et in huius fidei confessione deo iuvante perstabimus in finem usque.</s>
					<s n="52" xml:lang="la" type="auto">Laeptologiam<note target="fn28" type="footnote"/> illius<note target="fn29" type="footnote"/> nihil moramur.</s>
					<s n="53" xml:lang="la" type="auto">Ac te, vir clarissime et nobis charissime plurimumque venerande, oramus, ut haec nostra boni consulas et ab homine illo, quem aliquando rectius cognosces, tibi caveas.</s>
				</p>
				<p>
					<s n="54" xml:lang="la" type="auto">Vale.</s>
					<s n="55" xml:lang="la" type="auto">Salutant te illi omnes nominatim et amicissime, quos in tuis<note target="fn30" type="footnote"/> me salutare iubebas.</s>
				</p>
				<p>
					<s n="56" xml:lang="la" type="auto">Tiguri, 28. octobris anno 1545.</s>
				</p>
				<p>
					<s n="57" xml:lang="la" type="auto">H. Bullingerus tuus.</s>
				</p>
				<p>
					<note type="address">[Adresse darunter:]</note>
					<s n="58" xml:lang="la" type="auto">Clarissimo viro d. Martino Borrhao, domino et fratri suo semper colendo.</s>
				</p>
			</div>
		</body>
	</text>
</TEI>
