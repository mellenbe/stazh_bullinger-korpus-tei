<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5769">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5769</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil omnino vel tuarum vel Bezae literarum periit.</s>
				</p>
				<p>
					<s n="3" xml:lang="la" type="auto">Nam redditae sunt mihi binae tuae literae priores 3. iunii, posteriores 6. eiusdem mensis scriptae.</s>
				</p>
				<p>
					<s n="4" xml:lang="la" type="auto">Video autem quanti me facias, qui morbo oppressus nihilo minus vel ex lecto pergas ad me dare literas.</s>
				</p>
				<p>
					<s n="5" xml:lang="la" type="auto">Unde et maximas tuae humanitati gratias ago et dominum oro ut te nobis restituat et ecclesiae suae diu incolumem servet.</s>
				</p>
				<p>
					<s n="6" xml:lang="la" type="auto">Minime suadeo ut nunc quicquam suscipias laboris, sed hortor ut quietum te serves melioribus.</s>
				</p>
				<p>
					<s n="7" xml:lang="la" type="auto">Sat alias et plus nimium exerceris morbo.</s>
				</p>
				<p>
					<s n="8" xml:lang="la" type="auto">Non est quod nunc tantillum cogites de confutandis Blandratae impiis discipulis.</s>
				</p>
				<p>
					<s n="9" xml:lang="la" type="auto">Expectemus potius et videamus quomodo isti admonitionem tuam velint excipere.</s>
				</p>
				<p>
					<s n="10" xml:lang="la" type="auto">Res atque tempus opportune quid facto opus sit suggerent.</s>
				</p>
				<p>
					<s n="11" xml:lang="la" type="auto">Atque utinam tu interim convalescas.</s>
				</p>
				<p>
					<s n="12" xml:lang="la" type="auto">Verissima sunt quae tu scribis de Tertulliano et Hilario.</s>
					<s n="13" xml:lang="la" type="auto">Ab huius lectione abhorrui semper.</s>
				</p>
				<p>
					<s n="14" xml:lang="la" type="auto">Illum non illibenter legi quod brevibus multa dicat et argumentis densa et nervosa sit eius oratio, licet dura et scabra.</s>
				</p>
				<p>
					<s n="15" xml:lang="la" type="auto">Exemplum epistolae ad Tretium per Sarnicium scriptae exhibebit tuae humanitati noster ille Ionvilleus.</s>
				</p>
				<p>
					<s n="16" xml:lang="la" type="auto">Non sine ingenti gaudio legi serenissimam Navarrae reginam petivisse a vobis ministros.</s>
				</p>
				<p>
					<s n="17" xml:lang="la" type="auto">Faxit Christus ut multo cum fructu suo fungantur munere, et Gallia afflictissima pacata tandem cervicem Christo servatori submittat.</s>
				</p>
				<p>
					<s n="18" xml:lang="la" type="auto">Bene monuisti ne credamus quae nonnulli spargant de principe.</s>
				</p>
				<p>
					<s n="19" xml:lang="la" type="auto">Sunt qui iactant ipsum in aula quidem esse, sed contemptum et privatum, et adeo gubernatorem primum non esse ut ne quidem sit in numero eorum, qui gubernant; addunt illum sese subiicere decretis Tridentini concilii et haec magna confirmant confidentia.</s>
				</p>
				<p>
					<s n="20" xml:lang="la" type="auto">Proinde optime feceris, si curaveris, ut vel Beza vel Ionvilleus diligenter scribant de rebus Galliae, (nolim alioqui te his vexare), de quibus nihil certi nisi ex vobis habere et adversariis obiicere possumus.</s>
				</p>
				<p>
					<s n="21" xml:lang="la" type="auto">Vide, mi frater, diligenter invigiles, ne Lutheranismus cum Brentianismo serantur in Gallia.</s>
				</p>
				<p>
					<s n="22" xml:lang="la" type="auto">Paulus Eberus edidit librum de coena domini contra nostram doctrinam.</s>
				</p>
				<p>
					<s n="23" xml:lang="la" type="auto">Nihil differt in sententia a dogmate Lutheri, in proponendo variat; nam blandulus est et blandiloquia sua conatur ad se attrahere lectores.</s>
				</p>
				<p>
					<s n="24" xml:lang="la" type="auto">Absurda et ineptissima habet plurima.</s>
				</p>
				<p>
					<s n="25" xml:lang="la" type="auto">Tui mentionem facit in Germanico libro, in Latino Zvinglium nominat, nomen tuum omittit.</s>
				</p>
				<p>
					<s n="26" xml:lang="la" type="auto">Nescio, cur fecerit.</s>
				</p>
				<p>
					<s n="27" xml:lang="la" type="auto">Sub finem testatur se nolle ab hac sua sententia discedere vel latum culmum etc.</s>
				</p>
				<p>
					<s n="28" xml:lang="la" type="auto">Hunc librum Sulcerus pluribus commendat atque obtrudit; sed et articulis illis Argentinae in c[aus]a Zanchi[i] compositis subscripsit Augustanamque confessionem una cum apologia recepit, quam nostrae ecclesiae ob causas, quas nosti, nunquam voluerunt recipere.</s>
				</p>
				<p>
					<s n="29" xml:lang="la" type="auto">Utinam non cogitet ille Basileam a nostris abstractam ecclesiis coniungere cum Lutheranis!</s>
					<s n="30" xml:lang="la" type="auto">Habet Coccium symmystam adiutorem.</s>
				</p>
				<p>
					<s n="31" xml:lang="la" type="auto">Dominus compescat eos!</s>
					<s n="32" xml:lang="la" type="auto">Sed desino te obtundere; si saperem, brevior essem.</s>
				</p>
				<p>
					<s n="33" xml:lang="la" type="auto">Sed condona mihi hoc meum peccatum.</s>
				</p>
				<p>
					<s n="34" xml:lang="la" type="auto">Vale.</s>
				</p>
				<p>
					<s n="35" xml:lang="la" type="auto">Dominus Iesus restituat te nobis et vires tibi conferat, ut diu possis prodesse ecclesiae dei!</s>
					<s n="36" xml:lang="la" type="auto">Tiguri 12. iunii 1563.</s>
					<s n="37" xml:lang="la" type="auto">Salutant te symmystae cum tuis omnibus, maxime vero filii mei, generi, affines omnia tibi imprecantur felicia.</s>
				</p>
				<p>
					<s n="38" xml:lang="la" type="auto">Bullingerus tuus.</s>
				</p>
				<p>
					<s n="39" xml:lang="la" type="auto">Clarissimo viro d. Ioanni Calvino, Genevensis ecclesiae fidelissimo pastori, domino meo honorando et fratri charissimo.</s>
				</p>
				<p>
					<s n="40" xml:lang="de" type="auto">Genf.</s>
				</p>
			</div>
		</body>
	</text>
</TEI>
