<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization572">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #572</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">TUAS, Burchere, 30 Maii et 1 Junii scriptas, accepi mature, et ago tibi gratias pro tua fide et diligentia.</s>
					<s n="3" xml:lang="la" type="auto">Librum religionis Anglicanae cuperem ex animo videre.</s>
					<s n="4" xml:lang="la" type="auto">Proinde feceris mihi rem longe gratissimam, si nactus exemplum id mihi miseris.</s>
				</p>
				<p>
					<s n="5" xml:lang="la" type="auto">Si quid literarum ex Anglia ad me pertinentium acceperis, oro cures has ad me deferri tuto.</s>
					<s n="6" xml:lang="la" type="auto">Si quid certi accepisti de D. hopero nostro, item quomodo se gerat in Anglia Bucerus, denique ut vivat Ricardus noster, et qualis sit status regni vestri, fac communices.</s>
					<s n="7" xml:lang="la" type="auto">Forte non ignoras, quid agat aut ubi jam sit Caesar: nos hic nihil de ipso audimus.</s>
					<s n="8" xml:lang="la" type="auto">Gandavensis ille nobilis ab Utenhofen tuam superavit commendationem: vir est incomparabilis; ac ago tibi gratias, quod te auspice et Hopero nostro cum viro modis omnibus claro contraxerim amicitiam.</s>
					<s n="9" xml:lang="la" type="auto">De rebus nostris in Helvetia nihil aliud habe, quam quod omnia inter nos sunt pacata; nisi quod illae respublicae, quae receperunt foedus Gallicum, inter se nonnihil sunt discordes, quod multi inter eas reperiantur, qui adhuc damnent illud foedus.</s>
					<s n="10" xml:lang="la" type="auto">Summa autem concordia est inter urbes christianas, quae concorditer renunciarunt foederi.</s>
					<s n="11" xml:lang="la" type="auto">Renunciarunt et aliae quaedam respublicae: nec illi, qui receperunt, infensi sunt non recipientibus, quanquam optarunt omnes facere, quod fecerunt ipsi.</s>
					<s n="12" xml:lang="la" type="manual">Inter alia continentur in foedere haec verba:</s>
					<s n="13" xml:lang="de" type="auto">"Und ob gedachte königliche Majestät zu Eroberung der Stadt belange, und Herrschaft Poloniers im Picardij Hilfe bedärft, dass die Eidgenossen ihm die zu geben schuldigen, wie anderer unserer einhabenden Landen hievor erläutert ist."</s>
					<s n="14" xml:lang="la" type="auto">Vides quo nos sanguinarii principes secum abripere tentent.</s>
					<s n="15" xml:lang="la" type="auto">O utinam rex Angliae breve scriptum ad omnes Helvetios mitteret, quo nihil quidem peteret, sed jus tantum suum vindicaret atque defenderet, in fine hortando, ne pergerent bellum gerere contra nihil male meritum!</s>
					<s n="16" xml:lang="la" type="auto">Vale, mi Burchere, et de rebus omnibus diligenter rescribe: vale iterum atque iterum.</s>
				</p>
				<p>
					<s n="17" xml:lang="la" type="auto">In hoc sum, ut stipendium fratri uxoris tuae pendatur; et cras id ipsum rursus esperiar.</s>
					<s n="18" xml:lang="la" type="auto">Dominus novit quid sim effecturus.</s>
				</p>
				<p>
					<s n="19" xml:lang="la" type="auto">Valeat et uxor tua.</s>
					<s n="20" xml:lang="la" type="auto">Salutabis omnes in Anglia nostros amicos et sorores.</s>
				</p>
				<p>
					<s n="21" xml:lang="la" type="auto">Tiguri, 28. Junii, 1549.</s>
				</p>
				<p>
					<s n="22" xml:lang="la" type="auto">Tuus quem nosti, HENRICUS BULLINGERUS.</s>
				</p>
				<p>
					<note type="address">[Adresse:]</note>
					<s n="23" xml:lang="la" type="auto">D. Joanni Burchero Anglo Argentinae agenti, amico suo sincerissimo.</s>
				</p>
			</div>
		</body>
	</text>
</TEI>
