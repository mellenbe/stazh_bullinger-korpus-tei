<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9596">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9596</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hodie tuas accepi, honorande domine ac compater, una cum duobus libellis ad Steigerum et Diesbachium nostros pertinentibus.</s>
					<s n="3" xml:lang="la" type="auto">Illos sane illis nondum obtuli aut transmisi propter negotia, quę mihi et illis incumbunt; faciam tamen id commode et brevi cum commendatione tui.</s>
					<s n="4" xml:lang="la" type="auto">Reliqua exemplaria nondum accepimus, expectamus tamen illa per rosmarinophorum quendam, cui frater meus illa deferenda dedit.</s>
					<s n="5" xml:lang="la" type="auto">Dolet autem mihi valde, quod non meliore utaris valetudine, quo diutius sanctis tuis laboribus, ecclesiae et nobis omnibus prodesse possis.</s>
					<s n="6" xml:lang="la" type="auto">Ideo non desino pro te orare dominum, ut tibi integras vires conservet diesque tuos in longam adhuc aetatem proroget.</s>
					<s n="7" xml:lang="la" type="auto">Paradysiacum negotium nunc melius intelligo et, quid aliud sub hac causa lateat, subodoro; gnaviter ergo vigilandum erit et stimuli adhibendi illis, qui videntur segnius hoc negotium curare.</s>
				</p>
				<p>
					<s n="8" xml:lang="la" type="auto">Novitates ex Antverpia scriptas tibi remitto; accepi etiam illas, quas frater ex tuis excerpsit et mihi misit, et pro his omnibus ago gratias.</s>
					<s n="9" xml:lang="la" type="auto">Agam etiam pro libellis vestris tibi et d. Simlero postquam ea acceperimus.</s>
				</p>
				<p>
					<s n="10" xml:lang="la" type="auto">Aretius noster nunc eodem, quo uxor mea, morbo decumbit una cum sua uxore.</s>
				</p>
				<p>
					<s n="11" xml:lang="la" type="auto">Illius vitae valde metuo; est enim homo singulariter doctus, pius et pacis amans.</s>
					<s n="12" xml:lang="la" type="auto">Uxor convaluit aliquantulum per domini gratiam, sic etiam sorores illius.</s>
				</p>
				<p>
					<s n="13" xml:lang="la" type="auto">De rebus urbanis seu civitatis nostris ad fratrem scribo.</s>
					<s n="14" xml:lang="la" type="auto">Milites adhuc in carceribus passim detinentur, necdum aliquid finaliter in ipsos statutum est.</s>
				</p>
				<p>
					<s n="15" xml:lang="la" type="auto">Genevense etiam negotium adhuc pendet.</s>
					<s n="16" xml:lang="la" type="auto">Heri Sabaudicus legatus hic fuit; quid vero egerit, nondum scio.</s>
					<s n="17" xml:lang="la" type="auto">Abrumpo igitur meas, cum aliud iam non habeam.</s>
				</p>
				<p>
					<s n="18" xml:lang="la" type="auto">Bene vale.</s>
					<s n="19" xml:lang="la" type="auto">Saluta meo nomine omnes tuos simul et meos.</s>
					<s n="20" xml:lang="la" type="auto">Bernae 11. martii 1574.</s>
				</p>
				<p>
					<s n="21" xml:lang="la" type="auto">Tuus, quem nosti.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero seniori, domino meo honorando et compatri charissimo.</s>
				</p>
				<p>
					<s n="23" xml:lang="de" type="auto">Zürich.</s>
				</p>
			</div>
		</body>
	</text>
</TEI>
