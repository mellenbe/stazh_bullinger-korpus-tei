<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4090">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4090</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratum tibi fuisse, reverende et mihi summa observantia colende domine, quod ad te miserim et librum principum Saxonię et de eo illustrissimi principis nostri atque d. Philippi Melanchthonis iudicium, equidem vehementer gaudeo.</s>
				</p>
				<p>
					<s n="3" xml:lang="la" type="auto">Licet sane ex libro illo cognoscere fontem omnis mali et offendiculorum, quę ex colloquio Vormatiensi emanarunt.</s>
					<s n="4" xml:lang="la" type="auto">Pro libris autem vicissim ad me missis, Catechesi nempe et 44 concionibus in Ieremiam prophetam gratias habeo atque eo maiores, quod ex tua officina admodum fęcunda excultissimaque prodierint.</s>
					<s n="5" xml:lang="la" type="auto">Apud nos eiusmodi fruges minime nascuntur; haud scio, an solum et cęlum culpare debeam, magis certe crediderim accusandam nostram tum ignorantiam tum segnitiem.</s>
					<s n="6" xml:lang="la" type="auto">Qualenam sit iudicium principis Saxonię de tuo libro, rescire nondum potui, spero tamen me propediem auditurum aut ex illustrissimo principe Philippo aut ex filio eius natu maximo Gulielmo.</s>
					<s n="7" xml:lang="la" type="auto">Nam aula tota huc commigrat, dum arcis Cassellanę pars quędam diruitur atque ab ipsis fundamentis instauratur.</s>
					<s n="8" xml:lang="la" type="auto">Faciam te eius, quod intellexero, certiorem.</s>
				</p>
				<p>
					<s n="9" xml:lang="la" type="auto">Spero insuper paulo postquam illustrissimi principes huc advenerint, audire aliquid de scholę nostrę emendatione.</s>
					<s n="10" xml:lang="la" type="auto">Quodsi conatus meos omnes impediri animadvertero et nihil aut parum in schola corrigetur, tum rursus cogitabo alio.</s>
				</p>
				<p>
					<s n="11" xml:lang="la" type="auto">Maxime habebam in votis migrare Lausannam, tum ut vobis essem vicinior, tum alias ob causas plures.</s>
					<s n="12" xml:lang="la" type="auto">Sed princeps illustrissimus me est remoratus.</s>
				</p>
				<p>
					<s n="13" xml:lang="la" type="auto">Illud autem didici, si occasio similis iterum obtigerit, rem neque esse ad illustrissimum principem deferendum.</s>
					<s n="14" xml:lang="la" type="auto">Versor hic omnium prope gravatus odiis et invidia, nec dici potest, quibus artibus nonnulli mihi perpetuo facessant negotium, cunque omnia videam tendere inprimis ad impediendum sacrorum studiorum cursum, supra, quam quisquam credat, doleo angorque.</s>
				</p>
				<p>
					<s n="15" xml:lang="la" type="auto">Sed forte alias de hac re plura.</s>
				</p>
				<p>
					<s n="16" xml:lang="la" type="auto">Iam de filio tuo Ioanne Rodolpho.</s>
				</p>
				<p>
					<s n="17" xml:lang="la" type="auto">Venit ad me annos 20 annos circiter, ut ipse mihi narrat, natus; quid igitur potui ad eam progresso ętatem pręstare?</s>
					<s n="18" xml:lang="la" type="auto">Frequenter fassus est se Argentorati fuisse neglectum et sibi dolere impense, quod non citius ad me venerit.</s>
					<s n="19" xml:lang="la" type="auto">Ego neque privatim quędam enarrando neque hortando, incitando aliisque id genus officiis ei defui, atque ipse me etiam asperius obiurgantem benigne audivit, moribus alioqui non insuavibus atque ingenio tractabili.</s>
					<s n="20" xml:lang="la" type="auto">Quantos autem in literis progressus fecerit, ipse, qui falli hac in parte minime potes, iudicium facias.</s>
					<s n="21" xml:lang="la" type="auto">Mihi profecto bene conscius sum adhibitę a me diligentię.</s>
				</p>
				<p>
					<s n="22" xml:lang="la" type="auto">Porro sumptuum hic factorum ac debitorum eius, de quibus explorare aliquid potui, rationem ex charta, quam appositam vides, licebit cognoscere.</s>
					<s n="23" xml:lang="la" type="auto">Quid item de adolescentibus studiosis sentiam, paucis expono nihil dubitans, quin cęteri quoque professores ac, nisi fallor, in eandem prorsus sententiam paria faciant.</s>
					<s n="24" xml:lang="la" type="auto">Uxor mea te totanque familiam saluta ac lęta precatur.</s>
				</p>
				<p>
					<s n="25" xml:lang="la" type="auto">Salutem peto meo nomine dici clarissimis viris d. Petro Martyri, Bibliandro, Rodolpho Gvalthero, Lavatero, Simlero et cęteris.</s>
				</p>
				<p>
					<s n="26" xml:lang="la" type="auto">Vale.</s>
					<s n="27" xml:lang="de" type="auto">25. Septembris 1559.</s>
				</p>
				<p>
					<s n="28" xml:lang="la" type="auto">Andreas Hyperius, tuus quantus est.</s>
				</p>
				<p>
					<s n="29" xml:lang="la" type="auto">Clarissimo pietate atque doctrina viro d. Henrico Bullingero, ecclesię Tigurinę antistiti dignissimo, domino summa observantia colendo.</s>
					<s n="30" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
