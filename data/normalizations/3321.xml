<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3321">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3321</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nescio vero, quo novo casu acciderit, mi colende charissimeque in domino frater, ut tot iam ferme seculo, quod mihi certe videtur, nihil ad te scripserim, nihil etiam literarum ipse quoque a te datum acceperim, cum adeo antea in scribendi officio neuter cessaverit.</s>
					<s n="3" xml:lang="la" type="auto">Agnosco quidem hic vel hoc nomine silentii mei culpam, quod gratitudinem meam erga te cęterosque pientissimos et doctissimos viros vel literis, quando aliter non licet, iam dudum testari debebam pro eximiis illis multumque sumptuosis christianę humanitatis officiis, quibus me cumulate adeo ac longe supra meritum meum, cum nuper istic essem, prosequebamini.</s>
					<s n="4" xml:lang="la" type="auto">Te igitur, cui magis etiam gratitudinem meam probare opportebat, per quaecunque flecti potes, obsecro et obtestor, impudentiam nimirum ingratitudini coniungens, ut vicem hic meam amice officioseque impleas et mea caussa, sed elegantissimis tuis verbis optimis illis et incomparabilibus viris gratias, quantas potes, et maximas agas, tibi imprimis, quem cum pro syncera, quam invicem a multis iam annis sancte coluimus, amicitia alterum me non possum non agnoscere, nihil pudet interpellare ac quicquid abs te flagitare eorum, quę ipse, si possem, omnibus modis, infelicius licet, praestare.</s>
					<s n="5" xml:lang="la" type="auto">Ego, quod unum possum, omnium bonorum benignissimum largitorem supplicibus votis imploro, ut gratias omnibus singulisque vobis de inexhaustę bonitatis suę thesauro affatim referat pro tanta vestra in me munificentia, qui ne calici quidem aquę frigidę suo nomine porrecto, nedum tantis charitatis officiis et beneficiis mercedem defuturam pollicitur etc.</s>
					<s n="6" xml:lang="la" type="auto">Praecipuum, quod scire magnopere ex tua charitate cupio, illud est, num tibi libellus ille authore d. d. Iacobo Andreę, Göppingensis ecclesię ministro, conscriptus et divulgatus De Christi cęna probetur.</s>
					<s n="7" xml:lang="la" type="auto">Ego boni viri pium conatum multum exosculor, quod pacis et concordię studiosum adeo intelligam, verum nondum satis, qualis successus futurus sit, video, cum nonnulla, quę inprimis dilucida et simplicia esse opportebat, plus satis contorqueat et involvat.</s>
					<s n="8" xml:lang="la" type="auto">Deinde fac sciam, obsecro, quid de sanctissimorum Farelli et Bezę confessione coram Wirtempergico de eodem argumento facta cum symmystis tuis sentiatis.</s>
					<s n="9" xml:lang="la" type="auto">De Wormaciensi colloquio, postquam cęptum est, nihil accepi.</s>
				</p>
				<p>
					<s n="10" xml:lang="de" type="auto">Augusta Scribitur 1a septembris, das der neue Bundt zu Landsberg gemehrt werde; sein jetzoch viel Bischof drin kommen, alles Salzburg, Wirzburg, Bambagger, Freisingen, samt evangelischen Städten, Noremberg, Augsburg, Ulm, damit sie desther bas bei dem Evangelio belieben mögen; Scilicet Evangelium Hostibus Evangelii davonten!</s>
					<s n="11" xml:lang="de" type="auto">Polwyler hat 20 Fähnlein um Herb umher zu einer Nachhut, ob der Engeländer ihren bedurfte.</s>
					<s n="12" xml:lang="de" type="auto">Pfalz und Wertemberg haben denselbigen Knechten auf der Juppen willen machen; in dem ist Botschaft von dem König gekommen, man solle sie abschaffen.</s>
					<s n="13" xml:lang="de" type="auto">Silvester Rat und Graf von Ortenburg sollen einen reisigen Zug ausbringen; haben noch nicht über 500 Pferde, Ross und Kühn angenommen; liegt Augsburg und Roggenburg.</s>
					<s n="14" xml:lang="de" type="auto">Kurfürsten und alle Fürsten ex nostris sollen zu Ulm versammelt werden extra saxonem; der hat d. d. Lindemann (und) Carlowitz mandiert, die regieren.</s>
				</p>
				<p>
					<s n="15" xml:lang="de" type="auto">Der König zahlt die Kopfleute nicht um die jährlichen Nutzigen, die er erlegen sollte von so grossem Gut, dass er von ihnen aufgenommen; schreibt, er müsse jetzt alles zum Krieg brauchen, das die Kaufleute gar übel zufrieden.</s>
					<s n="16" xml:lang="de" type="auto">Schreibt unser Welser und befehlt mir, Euch viel viel Dienst und gross von ihm zuzuschreiben; er meint, die Kopfleute werden sich nicht mehr einsetzen lassen, Geld ausziehlichen dergestalt.</s>
					<s n="17" xml:lang="de" type="auto">S. Quintin soll noch fest halten und nicht weniger Schaden heraus tun, denn die Feinde hinein, wiewohl seither die Tage Zeitung kommen, sollen gewonnen sein; Incertum.</s>
					<s n="18" xml:lang="la" type="auto">Itidem Augusta scribitur pontificem 18000 scorta Roma eiecisse singulis prius duorum aureorum coronatorum irrogata multa.</s>
					<s n="19" xml:lang="la" type="auto">An vero non hoc est, mi Bullingere, resipiscere ac novam ecclesię reformationem serio meditari?</s>
					<s n="20" xml:lang="la" type="auto">Putant autem omnes etiam cinaedos et omnino Sodomitas proscripturum fuisse, nisi Romam prorsus in solitudinem redactum iri (si faceret) metuisset, nullo scilicet ne in pontificia quidem aula reliquo facto.</s>
					<s n="21" xml:lang="la" type="auto">De gravissimo vulnere, quod Gallia accepit idque in ipsis regni visceribus, non est ut quicquam ego ad te, qui melius omnia tenes.</s>
					<s n="22" xml:lang="la" type="auto">Hoc tamen scribo periculum esse, ne sint ista longe atrociorum malorum initia, cum praesertim Gallus adeo cruentus et sanctorum sanguine aebrius esse strenue pergat mensuram suam haud dubie brevi impleturus pariter et sensurus eadem mensura cumulate sibi remetientem.</s>
					<s n="23" xml:lang="la" type="auto">Neque enim porro dissimulaturus videtur iustus deus, sed sanguinem sanctorum suorum tam largiter a multis iam annis perfusum valida sua manu et porrecto brachio iamiam fortiter vindicabit, quem nos indefatigabili precandi studio interpellemus, ut suis interea spiritus sancti sui inexpugnabili virtute clementer adsit animosque illis infractos et omnibus humnais rebus superiores addat, quo devicto cum suis quoque armis mundi principe secum... spiritu quidem in celis regnent ac triumphent, hic autem in terris ecclesię Christi agrum ita sanguine suo invictęque tolerantię exemplo stercorent, ut maior inde et uberior messis subinde felicissime assurgat.</s>
				</p>
				<p>
					<s n="24" xml:lang="la" type="auto">Bene vale, mi anime plusquam charissime tu optime frater, cum domestica tua ecclesia omnibusque fratribus et amicis, qui in Christo me diligunt, quorum omnium apud gratię thronum patrocinio iuvari cum meis unice cupio.</s>
					<s n="25" xml:lang="la" type="auto">Domino d. Petro Martyri fidelissimoque Christi testi reverenter me amantissimeque commenda, quem quod videre, quod colloqui nuper mihi contigit, inter praecipuos felicitatis meę calculos merito numeravero.</s>
					<s n="26" xml:lang="la" type="auto">Atque o ter quaterque ac millies etiam felix Tigurum, quod dominus tot incomperabilium virorum doctrina vitęque exemplis illustrat, qui propitius tibi faxit, ut ne ad cęlos usque exaltata ad inferos usque, quod visitationis tuę tempus non agnoveris, detraharis.</s>
					<s n="27" xml:lang="la" type="auto">Salutem tibi adscribere iubent seque commndari volunt Funclius meus cum Fuchsio<note target="fn1" type="footnote"/>, Witenbacho et seniore d. Iacobo, inprimis mea coniunx.</s>
				</p>
				<p>
					<s n="28" xml:lang="la" type="auto">Dominus Iesus Christus vos omnes quam diutissime incolumes ecclesię suę ministerio fideliter feliciterque adeo ministrantes et commodantes conservet.</s>
					<s n="29" xml:lang="la" type="auto">Bienne 18. septembris anno 1557.</s>
				</p>
				<p>
					<s n="30" xml:lang="la" type="auto">Vere tuus Ambr[osius] Blaur[erus].</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
