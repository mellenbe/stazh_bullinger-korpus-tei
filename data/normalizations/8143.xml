<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8143">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8143</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Literas tuas, fili dilecte, accepi et valde probo tuum studium.</s>
					<s n="3" xml:lang="la" type="auto">Non est importunitas nullave impudentia, si iuniores scribant senioribus, praesertim beneficia accepta agnoscentes atque celebrantes.</s>
					<s n="4" xml:lang="la" type="auto">Laudi hoc datur merito; sed et ampliora conferendi beneficia suppeditant occasionem vel saltem stabili beneficentia benevolentiaque perseverandi.</s>
					<s n="5" xml:lang="la" type="auto">Ac scias volo tibique perusadeas, quod te amavi semper et amo etiam nunc et paratissimus sum inservire tibi tuisque commodis, quantum videlicet meae possunt vires.</s>
					<s n="6" xml:lang="la" type="auto">Perge tu modo in studiis bonis, time deum et supplica illi sedulo, ut aliquando studia tua ecclesiae eius prodesse queant.</s>
					<s n="7" xml:lang="la" type="auto">Sunt multa, quae te impellunt, maxime vero exempla domestica.</s>
				</p>
				<p>
					<s n="8" xml:lang="la" type="auto">Avus tuus paternus mihi notissimus vir fuit integerrimus et verae religionis peritissimus, doctor ecclesiae celeberrimus, qui et sanguinem fudit suum pro testamento dei.</s>
					<s n="9" xml:lang="la" type="auto">Avus maternus itidem mihi notus et charissimus verae religionis amantissimus erat.</s>
					<s n="10" xml:lang="la" type="auto">Virtus patris, patrui et consobrini Hallerorum celebris et ipsa est.</s>
					<s n="11" xml:lang="la" type="auto">Habes ergo non vulgaria exempla, quae imiteris.</s>
					<s n="12" xml:lang="la" type="auto">Deum ora, gratiam tibi conferat, ut possis.</s>
					<s n="13" xml:lang="la" type="auto">Proposuit etiam apostolus in 2. ad Timotheum epistola Timotheo exempla aviae Loide et matris Eunicae.</s>
					<s n="14" xml:lang="la" type="auto">Cur ergo te quoque non admoneam aviarum piissimorum et matris optimae et piae, syncerae religionis?</s>
					<s n="15" xml:lang="la" type="auto">Perge, perge mi fili, in tramite virtutum.</s>
					<s n="16" xml:lang="la" type="auto">Dominus misereatur tui et servet te.</s>
				</p>
				<p>
					<s n="17" xml:lang="la" type="auto">Quod Thersites et Stentor ille nos criminatur, ut scribis, iudicem habebit deum.</s>
					<s n="18" xml:lang="la" type="auto">Ego huiusmodi rixatores et clamosos histriones praetereundos magis arbitror quam obiurgendos; destruent illi semetipsos aliquando.</s>
					<s n="19" xml:lang="la" type="auto">Dominus misereatur eorum; nam sine nostra culpa nos persequuntur et nostra calumniantur.</s>
					<s n="20" xml:lang="la" type="auto">Vellem, diceres Iacobo Hirssgartero me valde mirari, cum ei scripserim per Lucium Nierum<note type="margin">a.R. fehlt: "cia".</note>, ille mihi petenti dedignetur respondere.</s>
				</p>
				<p>
					<s n="21" xml:lang="la" type="auto">Saluta ipsum et reliquos nostros Tigurinos studiosos.</s>
					<s n="22" xml:lang="la" type="auto">Vale aeternum.</s>
				</p>
				<p>
					<s n="23" xml:lang="la" type="auto">Tiguri 20. ianuarii 1570.</s>
				</p>
				<p>
					<s n="24" xml:lang="la" type="auto">H[einrychus] Bullingerus senior.</s>
				</p>
				<p>
					<s n="25" xml:lang="la" type="auto">Optimae spei adolescenti Ioanni Iacobo Hallero Tigurino Basileae operam danti bonis literis, dilectissimo filio.</s>
				</p>
				<p>
					<s n="26" xml:lang="de" type="auto">Basel.</s>
				</p>
				<p>
					<note>[Drunter von anderer Hand:]</note>
					<s n="27" xml:lang="la" type="auto">20. ianuarii 1570.</s>
				</p>
			</div>
		</body>
	</text>
</TEI>
