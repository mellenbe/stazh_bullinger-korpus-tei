<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization10769">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #10769</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Ago tibi gratias, observande et plurimum mihi venerande <persName ref="p154" cert="high">Myconi</persName>, quod diligentissime responderis ad singula.</s>
					<s n="3" xml:lang="la" type="auto">Intelligo ex istis aliisque benefitiis innumeris, quam mihi bene velis.</s>
					<s n="4" xml:lang="la" type="auto">Iam ut nonnihil respondeam ad tuas<note target="fn2" type="footnote"/>, non est, quod metuas me literas tuas cuiquam exhibiturum, ut tibi possint inquietudinem parere.</s>
					<s n="5" xml:lang="la" type="auto">Quod liberius scripsi<note target="fn3" type="footnote"/>, non propter te feci, sed propter illos, quibus tu nostras ostenderes.</s>
					<s n="6" xml:lang="la" type="auto">Non enim tibi, sed illis magis scripsi.</s>
					<s n="7" xml:lang="la" type="auto">Quod respondes tuos habere codicillos<note target="fn4" type="footnote"/>, negare nostri non possunt, sed addunt nomen ipsorum aliorum improbitate, non sua assentione additum esse.</s>
					<s n="8" xml:lang="la" type="auto">Haec tantum monere volui, non ut tecum contenderem, sed ut hisce finem imponerem.</s>
					<s n="9" xml:lang="la" type="auto">Nam posthac ea de re verbum non amplius ullum audies.</s>
				</p>
				<p>
					<s n="10" xml:lang="la" type="auto">Curabo pro mea virili, ut ex Constantiensibus habeatis acta conventus Schmalkeldensis<note target="fn5" type="footnote"/>.</s>
					<s n="11" xml:lang="la" type="auto">Articulos sive capita <persName ref="p832" cert="high">Ferdinandi</persName> et Saxonis<note target="fn6" type="footnote"/> accipe.</s>
				</p>
				<p>
					<s n="12" xml:lang="la" type="auto">De vocandis ecclesiis <placeName ref="l97" cert="high">Helvetiorum</placeName> nescio quid ex literis meis sane perturbatis et barbaris intellexeris<note target="fn7" type="footnote"/>.</s>
					<s n="13" xml:lang="la" type="auto">Postquam enim evangelicae vocatae sunt, et ego nullas alias vocatas vellem.</s>
					<s n="14" xml:lang="la" type="auto">Utinam bellici tumultus<note target="fn8" type="footnote"/> non etiam nos abarceant a conventu indicto!</s>
				</p>
				<p>
					<s n="15" xml:lang="la" type="auto">Capitum requiris a me catalogum, et de quibus putem agendum esse<note target="fn9" type="footnote"/>.</s>
					<s n="16" xml:lang="la" type="auto">Ego vero eam operam credo inutilem fore.</s>
					<s n="17" xml:lang="la" type="auto">Non enim nos praescribemus capita rerum tractandarum iis, qui vocarunt, sed illi potius et vobis et nobis causas conventus et quid a nobis petant quidve agamus, praescribent; magistratum intelligo.</s>
					<s n="18" xml:lang="la" type="auto">Quodsi in gratiam <placeName ref="l1049" cert="high">Argentoratensium</placeName> vocati sumus, illi nobis proponent articulos, id quod nollem, ut, quod verum est, dicam, et prius multis apud Phrigium testatus sum<note target="fn10" type="footnote"/>.</s>
					<s n="19" xml:lang="la" type="auto">Nil ambigo nos, qui per Helveticas ecclesias Christum praedicamus, convenire per omnia.</s>
					<s n="20" xml:lang="la" type="auto">Quo magis novum mihi videbatur, cum legatus ille vester diceret conventum illum celebrandum propter dogmata et ritus, ut eadem idemque sint apud omnes.</s>
					<s n="21" xml:lang="la" type="auto">Respondi eadem omnibus esse dogmata, in ritibus quoque nil esse discordiae, tametsi non omnes eosdem et eodem modo observemus; at libertatem in his esse servandam etc.</s>
					<s n="22" xml:lang="la" type="auto">Quid igitur hic aliud reliquum fuit quam hunc conventum propter <placeName ref="l1049" cert="high">Argentoratenses</placeName> esse vocatum?</s>
					<s n="23" xml:lang="la" type="auto">Hi enim videntur diversum nescio quid sequi.</s>
					<s n="24" xml:lang="la" type="auto">Hinc indolui; hinc cum literis ad te et mandatis quibusdam ad patrem illum<note target="fn11" type="footnote"/> dimisi.</s>
					<s n="25" xml:lang="la" type="auto">Iam ergo si stat sententia illos audire, praescribent illi nobis nescio quos loquendi modos, ut concordare videamur cum <persName ref="p138" cert="high">Luthero</persName>.</s>
					<s n="26" xml:lang="la" type="auto">Disputabunt multis de vi et dignitate ministerii verbi, de scrutinio conscientiarum, hoc est, quomodo<pb type="edition" next="91"/> indagandae et explorandae sint conscientiae hominum per ministrum verbi, priusquam accedant ad coenam; quid condonari possit pontifitiis, ad quae dissimulari etc.</s>
					<s n="27" xml:lang="la" type="auto">Ad haec priusquam respondeamus, rixis, nausea, scandalo et nescio quibus aliis malis onerabimus animos auditorum.</s>
					<s n="28" xml:lang="la" type="auto">Haec mea suspitio est; utinam fallar!</s>
					<s n="29" xml:lang="la" type="auto">Interim nolo esse author, quomi<pb type="scan" next="||476v"/> nus vocentur isti aut ut venire prohibeantur.</s>
					<s n="30" xml:lang="la" type="auto">Fortassis enim et te et me vanis divexo suspicionibus.</s>
				</p>
				<p>
					<s n="31" xml:lang="la" type="auto">Mihi certe videretur rem non sinistre cessuram, si tui, qui synodum conscripsere, in genere legatis ecclesiarum Helveticarum proponerent varia per Germaniam volutari consilia, sermones quoque non incertos seri de generali concilio celebrando.</s>
					<s n="32" xml:lang="la" type="auto">Iam cum religioni prodesse non possit imparatos extremum temporis expectare momentum, vocasse se huius rei gratia ecclesias, ut paucis scripto et veluti in propositiones colligantur, quae communia habeamus in dogmatis et ritibus, eaque conscriptio omnibus postea fidei nostrae rationem expostulantibus aut de concordia nostra dubitantibus exhiberi possit.</s>
					<s n="33" xml:lang="la" type="auto">Huius vero negotii et collationis directorium esse poterit, quod urbs vestra ante anni spatium confessionis sub titulo aedidit<note target="fn12" type="footnote"/>.</s>
					<s n="34" xml:lang="de" type="auto"><foreign xml:lang="la">Hoc vero ubi conscriptum esset, referrent singuli ad suos, exhiberemus idem <persName ref="p28" cert="high">Bucero</persName> et reliquis</foreign> Und wird dann vornehin des Tages<note target="fn13" type="footnote"/>, hin und wieder Laufens, Schreibens und Schickens überhebt<note target="fn14" type="footnote"/>, und wüsste jedermann, was er an uns hätte und finde.</s>
					<s n="35" xml:lang="la" type="auto">Hic murus aheneus<note target="fn15" type="footnote"/> etc.</s>
					<s n="36" xml:lang="la" type="auto">Adversa<note target="fna" type="footnote"/> pars habet Saxonicam confessionem<note target="fn16" type="footnote"/>.</s>
					<s n="37" xml:lang="la" type="auto">Scis, quam sancte et religiose adoretur ab omnibus<note target="fnb" type="footnote"/>.</s>
					<s n="38" xml:lang="la" type="auto">Quodsi qui excluderent nos catholice et orthodoxe de religione et veritate sentientes, haberemus deum iudicem et defensorem.</s>
					<s n="39" xml:lang="la" type="auto">Haec mea est sententia verbis parcissimis exposita.</s>
				</p>
				<p>
					<s n="40" xml:lang="la" type="auto">Iam ut summam tantum rerum annotem et perstringam, quae nobiscum contulit senator Zviccius<note target="fn17" type="footnote"/>, imprimis monuit concordiae rationem, quam proponit <persName ref="p28" cert="high">Bucerus</persName><note target="fnc" type="footnote"/>, satis esse impexam et veritati simplici adversam.</s>
					<s n="41" xml:lang="la" type="auto">Si enim 2. caput articulorum, quos Aroiae habuistis<note target="fn18" type="footnote"/>, probe expendatur, offerre expositionem quintuplicem, qua tamen extrema semper omnium sit obscurissima.</s>
					<s n="42" xml:lang="la" type="auto">Ideo commodum futurum, ut ipsi, quid sentiremus de eucharistia caeterisque praecipuis articulis, <persName ref="p138" cert="high">Luthero</persName> scriptis et legatis missis exponeremus.</s>
					<s n="43" xml:lang="la" type="auto">Plus credebat nos a <persName ref="p138" cert="high">Luthero</persName> quam <persName ref="p28" cert="high">Bucero</persName> impetraturos et<note target="fnd" type="footnote"/> conventum illum futurum soluturos Saxonicum<note target="fne" type="footnote"/>.</s>
					<s n="44" xml:lang="la" type="auto">Addebat<note target="fnf" type="footnote"/> enim<note target="fng" type="footnote"/> in Saxonia conventum fore celebrandum, in quo de eucharistia, de censura ecclesiastica, de dignitate sacerdotum et nescio quibus aliis praescriptae sint ferendae sententiae, quibus postea contradicere fatale et capitale sit futurum, atque ita novum quendam instituendum<pb type="edition" next="92"/> papismum.</s>
					<s n="45" xml:lang="la" type="auto">Porro putabat in ea synodo tractandum de via quadam, qua possit nostra et papistarum iungi religio.</s>
					<s n="46" xml:lang="la" type="auto">Id nimirum est, quo de tu quoque scribis illos quaestionem moturos, quid papistis dari possit, quid non, quid dissimulari<note target="fn19" type="footnote"/>.</s>
					<s n="47" xml:lang="la" type="auto">Verum quae hic tibi scribo, uni scribo.</s>
					<s n="48" xml:lang="la" type="auto">Noluit enim, cuiquam crederemus, quod ipse ista nobiscum contulisset.</s>
					<s n="49" xml:lang="la" type="auto"><persName ref="p28" cert="high">Bucerum</persName> enim alias irritabilem plus irae et invidiae in Constantienses concepturum.</s>
					<s n="50" xml:lang="de" type="auto">Und riet doch, wir sollten uns nennen<note target="fn20" type="footnote"/> begeben<note target="fn21" type="footnote"/> in den saxischen Synodom, der viel mehr vom Bucernn dann Luthernen angetragen wurde.</s>
					<s n="51" xml:lang="de" type="auto">Und so er sollte für gen und beschlossen werden, wurden dann alle die verfolgt und verjagt, die nicht nach ihre Weise retten.</s>
					<s n="52" xml:lang="de" type="manual">Und wollen aber sie mit ihren <foreign xml:lang="la">censura ecclesiastica</foreign> den Bahnen<note target="fn22" type="footnote"/> aufbringen <foreign xml:lang="la">non sine magistratus sancti contemptu et periculo totius ecclesiae.</foreign></s>
					<s n="53" xml:lang="la" type="auto">Plura iam non possum.</s>
				</p>
				<p>
					<s n="54" xml:lang="la" type="auto">Bellum Allobrogicum<note target="fn23" type="footnote"/> plus obturbat, quam credi possit.</s>
					<s n="55" xml:lang="la" type="auto">Ora dominum, ut servet ecclesiam suam et perdat consilium Achitophel<note target="fn24" type="footnote"/>.</s>
				</p>
				<p>
					<s n="56" xml:lang="la" type="auto">20. ianuarii.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
