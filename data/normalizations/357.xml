<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization357">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #357</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas, vir amplissime, Decembris die primo accepi, quibus profecto mihi nihil adferri potuit optatius; bis enim me hae delectarunt, partim quod animum meum querulum et ob piorum conditionem miseram inquietum satis superque consolaverint et quietum reddiderint, partim quod bene volentiam amoremque in me tuum non vulgarem esse ostenderint, cum negotiis tuis omnibus sepositis non tantum respondendo ad mea scripta me non dedignaveris, verum eciam ipsum tabellionem in mercatorum turba promiscua queritantem oreque proprio mihi salutem imprecando huic tuis manibus epistolam tradideris.</s>
					<s n="3" xml:lang="la" type="auto">Qua ex re mihi evidenter intelligere datum est te me non solum respicere, imo suspicere.</s>
				</p>
				<p>
					<s n="4" xml:lang="la" type="auto">Adhęc ex tuis literis intellexi non ecclesię consultum ad omnia sycophantarum<note target="fn1" type="footnote"/> convicia respondere, convicia conviciis retaliare, dente Theonino rodere, quo scribendi modo pii plus offendi quam pietate provehi detur.</s>
					<s n="5" xml:lang="la" type="auto">Candore christiano dignius affirmas Christi negotium modestia quadam syncera potius tractari quam importunitate inconsiderata evertere, hoc tamen fine, ne imprudenter cuncta dissimulemus in religioneque ludamus, sed imp[i]orum errores et nugas tam strenue impugnando confutemus, quo simplicibus ac bonis quamprimum elucescat, quibus miseri erroribus involuti, hos angue peius odisse<note target="fn2" type="footnote"/> eligant.</s>
					<s n="6" xml:lang="la" type="auto">In sententiam tuam pedibus eo; nam experientia magistra iam dudum expertus sum veritatem nudam ac simplicem praeterita mordacitate plus aedificare quam si dicacitate et dicteriis conspersa sit.</s>
					<s n="7" xml:lang="la" type="auto">Perplacet tuum sanum institutum, videlicet theologum, non sycophantem agere.</s>
				</p>
				<p>
					<s n="8" xml:lang="la" type="auto">Perge igitur in tuo sancto proposito Decadibus absolvendis; probabitur ab omnibus piis consilium et labor tuus, philosophię qui sacrę incubuerint, multum proderit; per indicem enim promittis te docte, circumspecte et satis mature evangelii hostibus responsurum, horum ampulas, mendacia, blateramenta et somnia sic revincendo subvertendoque, ut bonis satis claret circa fidem deploratos et reprobos homines detecta ipsorum impostura abs te fusos et fugatos esse.</s>
					<s n="9" xml:lang="la" type="auto">Bovem fortassis lassum referes forcius pedem figendo.</s>
					<s n="10" xml:lang="la" type="auto">Foelicem me esse dicerem, si quando tuis illis laboribus frui concederetur.</s>
					<s n="11" xml:lang="la" type="auto">Ob id orabimus dominum precibus indefessis, ut huius auspiciis Decades absolvantur et quamprimum in ecclesię usum ędantur.</s>
					<s n="12" xml:lang="la" type="auto">Sed ante omnia tuę sanitatis quoque rationem habeto, ne immensis laboribus confectus aut valetudinarius aut literis immoriaris, tandem ecclesię parum usui futurus sis.</s>
					<s n="13" xml:lang="la" type="auto">Gratulamur de tali viro, qui et scientię merito et vita spectata omnibus praeferendus est non tantum Helvetię nostrę, verum totius catholicę ecclesię lumen ac decus.</s>
					<s n="14" xml:lang="la" type="auto">Fac igitur, ut et corporis tui curam talem habeas, ut et domino, tibi et nobis pro[d]esse valeas, ne curis et laboribus intempestivis exhaustus inanis reddaris et demum praematura morte interripiaris.</s>
					<s n="15" xml:lang="la" type="auto">Vale bene, vir ornatissime, et mea scripta boni consule; nam animus est tua negotia non amplius interturbare, ni urgeat res maxima.</s>
					<s n="16" xml:lang="la" type="auto">Vale iterum et me in tuorum amicorum catalogum numerato.</s>
				</p>
				<p>
					<s n="17" xml:lang="la" type="auto">Datę Glaronę 3. die Decembris.</s>
				</p>
				<p>
					<s n="18" xml:lang="la" type="auto">Fridolinus Fonteius, tuus frater et amicus in domino.</s>
				</p>
				<p>
					<note type="address">[Adresse:]</note>
					<s n="19" xml:lang="de" type="auto">Dem ersmen und wohlgelehrten M. Heinrich Bullinger, Predikant im Münster zu Zürich, meinem günstigen Herren und Freund, zu handen.</s>
				</p>
			</div>
		</body>
	</text>
</TEI>
