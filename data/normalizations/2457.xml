<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2457">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2457</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Humanissimę literę tę 10a 9bris mihi redditę sunt, clarissime vir ac antistes colendissime, quas statim Locarnensium ecclesię deferendas curavi, quo diligentiam tuam ac animi erga illos promptitudinem conoscant, de qua nunquam dubitaverunt neque dubitare possunt.</s>
					<s n="2" xml:lang="la" type="auto">Sed quod scribis, me tibi irasci ac dira evomere, opere precium existimavi me apud te literis his excusatum iri.</s>
					<s n="3" xml:lang="la" type="auto">Valeat igitur, quisquis te hominem levem aut de religione male sentientem dixerit; ego enim testem deum in animam meam voco, quod, quę scripsi, non in personam tuam neque cuiuscunque alterius probi ac christiani viri transferenda putavi.</s>
					<s n="4" xml:lang="la" type="auto">Idem spiritus, qui nos in uno vinculo pacis aggregavit, reddit testimonium spiritui meo de synceritate, modestia, puritate ac non hypocritica sanctitate tua, quamque sis in Christi religione tuenda strenus miles, non solum pii, sed impii noverunt omnes.</s>
				</p>
				<p>
					<s n="5" xml:lang="la" type="auto">Hoc tamen cuperem apud dominos meos illustres Tigurinos ac reliquarum urbium christianę religionis fautores impiorum mendacium nihil valere, veritatem vero in lucem proferendam curari et gloriam dei ac Christi prę oculis tantum haberi.</s>
				</p>
				<p>
					<s n="6" xml:lang="la" type="auto">Vellem insuper, ut 7 respublicae responderent, cum dicant vix 20 honestos viros repperiri, qui veram religionem amplexi fuerint et hosdem anabaptistica pravitate maculatos esse, nisi Locarni ultra centum et 20 honesti viri ac mulieres, qui orthodoxam religionem cum Tigurinis, Bernatibus, Basiliensibus, Schaffusianis toto corde ac dilucida oris confessione susceperint, velle omnino illorum causam deserere.</s>
					<s n="7" xml:lang="la" type="auto">Quod certe ęquum et iustum esset, cum ipsi Locarnenses centum et quadraginta homines in scedula descripserint.</s>
					<s n="8" xml:lang="la" type="auto">Et modo 7 urbes a minis discedere velint, non dubito ducentos et 50 christianos repperiri posse.</s>
					<s n="9" xml:lang="la" type="auto">Nunc ista omittenda censeo, quoniam verissima sunt, ac ad articulos seu capitula, quę mihi scripsisti, veniendum; scribis enim multa, que mihi verisimilia videntur, et cum meum non sit dominos meos prudentissimos docere, attamen, quę in hac causa sentio, literis meis tibi manifestare decrevi.</s>
				</p>
				<p>
					<s n="10" xml:lang="la" type="auto">In primo hoc meum est argumentum.</s>
					<s n="11" xml:lang="la" type="auto">Quid enim derrogare potuit pax Helvetica subditis?</s>
					<s n="12" xml:lang="la" type="auto">an, quia Tigurini victi sunt, relique urbes seu respublice tyranicum Locarni exercere debent?</s>
					<s n="13" xml:lang="la" type="auto">Dicent: "Quia nos superiores fuimus cum Locarnensibus, qui nobiscum erant in acie, et superavimus Tigurinos, ideo Locarnenses cęterique subditi nostram tenentur sequi religionem.</s>
					<s n="14" xml:lang="la" type="auto">Quod genus est argumenti?</s>
					<s n="15" xml:lang="la" type="auto">imo etsi in literis pacis hoc decretum esset a Tigurinis, ut Locarnenses causa pacis seu reconciliationis tenerent Septem Pagorum sequi religionem, esset iniquum neque posset de iure deffendi.</s>
					<s n="16" xml:lang="la" type="auto">Sed hoc est (ut dicunt) fortius argumentum: Locarnenses ante quatuor aut quinque annos se ad hoc astrinxerunt proprio ipsorum chirographo sponte et non vocati.</s>
					<s n="17" xml:lang="la" type="auto">Respondeo: Quicunque ex Locarnensibus hoc re[bu]spubl[icis] spoponderunt, rebelles et digni sunt morte, cum hoc insciis reliquis urbibus fecerint.</s>
					<s n="18" xml:lang="la" type="auto">Sed fortiorem adhuc teneo responsionem: in primo affirmo talem promissionem non valere, nisi facta fuerit omnium suffragio, saltem per capita domorum; 2° quia non facta fuit 12 principatibus; 3° quia coacta facta fuit, ut constat literis minatoribus ipsam septem respublicarum, 4° et ultimo, quia non facta fuit debitis modis et adhibitis ceremoniis quibusdam, ut mos est ubique terrarum.</s>
					<s n="19" xml:lang="la" type="auto">Hęc omnia sunt verissima, quę scribo, et constabunt, si opus fuerit, mi domine Henrice.</s>
					<s n="20" xml:lang="la" type="auto">Quid ad hęc respondere septem respublicae audebunt?</s>
					<s n="21" xml:lang="la" type="auto">Sed ne multis te detineam, vir clarissime, hoc decreverunt christiani Locarnenses suppeditante fortitudinem domino, nempe proprias supplicio supponere cervices pro gloria dei ac nomine domini nostri Iesu Christi, etiamsi ipsę 4 christianę urbes eos deseruerint.</s>
					<s n="22" xml:lang="la" type="auto">Det illis dominus animi constantiam et fidei confessionem misereaturque illorum et nostri.</s>
					<s n="23" xml:lang="la" type="manual">Amen.</s>
					<s n="24" xml:lang="la" type="auto">Vale meique in precibus tuis apud dominum memorem esse digneris.</s>
				</p>
				<p>
					<s n="25" xml:lang="la" type="auto">Clavenę 12. 9bris 1554.</s>
				</p>
				<p>
					<s n="26" xml:lang="la" type="auto">Humanitatis tę deditissimum mancipium Antonius Marius Besutius.</s>
				</p>
				<p>
					<s n="27" xml:lang="la" type="auto">Clarissimo ac prudentissimo viro domino Henrico Bulingero, Tigurinorum antistiti, domino meo colendissimo.</s>
				</p>
				<p>
					<s n="28" xml:lang="de" type="auto">Gegen Zürich.</s>
				</p>
			</div>
		</body>
	</text>
</TEI>
