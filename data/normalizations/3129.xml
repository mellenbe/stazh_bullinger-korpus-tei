<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3129">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3129</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Fateor equidem, ornatissime vir, domine et frater Bullingere in Christo charissime, me esse valde valde negligentem in scribendis literis ad amicos.</s>
					<s n="3" xml:lang="la" type="auto">Vix memini, quando literas ad te dederim.</s>
					<s n="4" xml:lang="la" type="auto">Ignosce, quaeso, mihi hanc negligentiam et in bonam partem interpretare.</s>
					<s n="5" xml:lang="la" type="auto">Occasione saepe destituor, et raro se offerunt, qui profiteantur se ad vos profecturos.</s>
					<s n="6" xml:lang="la" type="auto">Caeterum nihilominus amor meus ergo te sartus est atque tectus.</s>
					<s n="7" xml:lang="la" type="auto">Edidi iterum dialecticam meam, quam etiam ante qautuordecim(?) annos edideram.</s>
					<s n="8" xml:lang="la" type="auto">Multi enim ad hoc me iam a multis annis ex variis locis etiam atque etiam vehementer sunt adhortati.</s>
					<s n="9" xml:lang="la" type="auto">Fuit igitur tandem bonis doctisque viris mos gerendus.</s>
					<s n="10" xml:lang="la" type="auto">Utinam bene cadat et nomini domini atque ecclesiae sanctorum permultum prosit, quod unic habeo in votis.</s>
					<s n="11" xml:lang="la" type="auto">Quodsi calumnias effugero Momorum ac Zoilorum, mirum est; veritatem enim libere sum professus, cui solet a filiis huius seculi acriter et improbe resisti.</s>
					<s n="12" xml:lang="la" type="auto">Debebamus hoc agere omnes, qui ad professionem bonarum artium vocati sumus, ut christianae efficerentur et desinerent esse ethnicae; sed ita sumus plerique perversi, ut christianismum longe arcendum esse ab artibus putemus.</s>
					<s n="13" xml:lang="la" type="auto">Longe aliter me sentire experientia tandem docuit; possunt enim artes omnes ita tradi, ut una eademque opera religio perciperetur et tenellis puerorum animis instillaretur.</s>
					<s n="14" xml:lang="la" type="auto">Verum ita sumus profanis rebus immersi, ut sacras vix admittamus.</s>
					<s n="15" xml:lang="la" type="auto">Mitto tibi quoque exemplar, quod gratum animum erga te meum declaret; abs te enim multa accepi, quae et hucusque usui mihi fuere et erunt etiam (si domino sic visum fuerit) in posterum.</s>
					<s n="16" xml:lang="la" type="auto">Quaeso boni aequique facito et in Christo Iesu domino nostro quam felicissime una cum omnibus tuis valeto.</s>
				</p>
				<p>
					<s n="17" xml:lang="la" type="auto">Datę Basileę pridie reminiscere anno humanae salutis 1557.</s>
					<s n="18" xml:lang="la" type="auto">Habe nos et ecclesias nostras in pientissimis precibus tuis commendatos.</s>
				</p>
				<p>
					<s n="19" xml:lang="la" type="auto">Tuus ex animo totus Iohannes Hospinianus.</s>
				</p>
				<p>
					<note type="address">[Adresse:]</note>
					<s n="20" xml:lang="la" type="auto">Sacrarum literarum scientissimo viro d. magistro Heinricho Bullingero, Tiguri in nobilissima Helvetiorum metropoli divinorum oraculorum doctorem gerenti, domino et fratri suo in Christo observando.</s>
					<s n="21" xml:lang="de" type="auto">Zürich.</s>
				</p>
			</div>
		</body>
	</text>
</TEI>
