<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9104">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9104</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. 19. octobris scriptas accepi.</s>
					<s n="2" xml:lang="la" type="auto">Crede mihi, scelus in Gallia perpetratum... ęditum non minus mihi adversatur quasi continue quam tibi... diversa inde colligi, sublatis scilicet tot millibus dominum statuisse cum reliquis longe severiorem ratiocinationem inire, domini extremi adventum in proximo esse etiam ista re voluisse declarare et ecclesiam, quae sanguine fidelium coepit, sanguine nunc fore finiendam aut certe alium reipublicae statum per orbem christianum inducendum esse et omnino insigne aliquid imissurum, cuius vel ideam aliquam non magis nunc animo quis concipere posset quam de immani hoc scelere unquam cogitasset.</s>
					<s n="3" xml:lang="la" type="auto">Convenit certe, ut, prout dicis, ad tentationes ferendas parati simus et in vocatione nihilominus vigilantes simus.</s>
					<s n="4" xml:lang="la" type="auto">Dominus deus noster gratiam concedere dignetur, ut ista praestare possimus.</s>
					<s n="5" xml:lang="la" type="auto">Apud vos non omnia in tranquillo esse facile possum coniicere.</s>
					<s n="6" xml:lang="la" type="auto">Status per Germaniam plerisque in locis eiusmodi est, ut in Turcę adventu plerique spem vel solacium aliquod sibi promittant; spes miserabilis.</s>
					<s n="7" xml:lang="la" type="auto">Ego impiorum mensuram completam omnino arbitror et mox fore, ut iustę poenę ab illis exigantur.</s>
				</p>
				<p>
					<s n="8" xml:lang="la" type="auto">Scripta de rebus Gallicis, quae misisti, libenter perlegi et ago tibi gratias, quod miseris; eadem tibi nunc remitto.</s>
					<s n="9" xml:lang="la" type="auto">De statu rerum nostrarum aliqua in schedam inclusam hisce consignari curavi.</s>
					<s n="10" xml:lang="la" type="auto">Hoc praeterea addo, quod marchio Anspachiensis et episcopus Aistettensis suis rusticis et subditis quibus libet mandarunt, ut arma comparent et armis mox instituti sint.</s>
				</p>
				<p>
					<s n="11" xml:lang="la" type="auto">Rex Polonię dicitur designatus electoris Brandenburgensis frater.</s>
					<s n="12" xml:lang="la" type="auto">Scotie rex parvulus obiit non sine suspicione veneni.</s>
					<s n="13" xml:lang="la" type="auto">Sępe cogito de loco comodo, in quem necessitate postulante familiam ablegem; accurrunt plura exempla eorum, qui eiiciuntur subito ab iis, apud quos paulo ante humaniter recepti erant, quae me hęsitabundum reddunt.</s>
				</p>
				<p>
					<s n="14" xml:lang="la" type="auto">Sed novit deus suis in tempore et consilium et auxilium comodi praestare.</s>
				</p>
				<p>
					<s n="15" xml:lang="la" type="auto">Bene vale.</s>
				</p>
				<p>
					<s n="16" xml:lang="de" type="auto">Datum Bocksberg 18. novembris 1572.</s>
				</p>
				<p>
					<s n="17" xml:lang="la" type="auto">Reverentiae tuae studiosissimus Georgius a Stetten.</s>
					<s n="18" xml:lang="la" type="auto">Domino Henrico Bullingero etc.</s>
				</p>
			</div>
		</body>
	</text>
</TEI>
