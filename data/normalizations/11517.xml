<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11517">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11517</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Apud nos moratur Rudolphus Schintz <persName ref="p238" cert="high">Tigurinus</persName>; rogavit me, ut sua causa literas ad te darem, charissime Bullingere.</s>
					<s n="3" xml:lang="la" type="auto">Misero illi ad omnes priores miserias nova quedam miseria accidit volenti ambulare per quandam rupem fere inviam; de via decidit ac rupi latus impegit adeoque calamitatem accepit, ut victum labore suo acquirere non possit.</s>
					<s n="4" xml:lang="la" type="auto">Rogavit me, ut pro se scriberem et duas res a te peterem tanquam a patrono suo fidelissimo: prima, ut illi reditum ad Tigurum impetrares et ipse res suas compositurus sit vendendo ligna vel arcus fraxineos, quos paravit, eo commodo, ut servis et debitoribus suis satisfaciat neque ipse laborem suum perditurus sit, - sin a patria cogatur abesse diutius, tum ipse, tum caeteri detrimentum accepturos -; altera petitio: si reditus tutus sibi impetrari non possit, ut saltem aliquo subsidio aut munere aut eleemosina sublevetur a dominis <persName ref="p238" cert="high">Tigurinis</persName>, ne omnino pereundum sit vel ad stipem colligendam cogatur, donec pristina adepta sanitate labore suo victum sibi parare possit.</s>
					<s n="5" xml:lang="la" type="auto">Traversio reddidi epistolam et confessionem super eucharistiae negotium <placeName ref="l97" cert="high">Basileae</placeName> factam.</s>
					<s n="6" xml:lang="la" type="auto">Alios libellos, de quibus scripseras, non habemus.</s>
					<s n="7" xml:lang="la" type="auto">Buceri epistolam a Bernensibus accepisti, Latinam fortassis; addidit mihi et Germanicam, satis longam, articulatim descriptam, in qua Lutherum evehit in tantum, ut fere apostolos antecedat.</s>
					<s n="8" xml:lang="la" type="auto">Si illam desyderas, mittam ad te.</s>
					<s n="9" xml:lang="la" type="auto">Ego ut ingenue verum fatear, nec Latinam nec Germanicam unquam ex integro perlegi; adeo perteduit naeniarum.</s>
					<s n="10" xml:lang="la" type="auto">Miror etenim vehementer viros tantos tanto labore rem claram, veram et cognitam obfuscare velle.</s>
					<s n="11" xml:lang="la" type="auto">Tu me ad quaevis mandata habebis promptissimum.</s>
					<s n="12" xml:lang="la" type="auto">Vale.</s>
					<s n="13" xml:lang="la" type="auto">Ex Rhetiae Curia, nonis Martiis 1541.</s>
					<s n="14" xml:lang="la" type="auto">Pellicanum, Leonem, Ammianum meis verbis salutes.</s>
					<s n="15" xml:lang="la" type="auto">Tuus <persName ref="p43" cert="high">Ioannes Comander</persName>.</s>
				</p>
				<p>
					<s n="16" xml:lang="la" type="auto">Pietate et doctrina insigni viro magistro Heinricho Bullingero, Tigurinae ecelesiae a contionibus, domino ac amico suo plurimum colendo.</s>
					<s n="17" xml:lang="de" type="auto">Meister Heinrich Bullinger.</s>
				</p>
			</div>
		</body>
	</text>
</TEI>
