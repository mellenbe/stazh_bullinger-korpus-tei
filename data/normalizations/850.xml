<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization850">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #850</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Praeclaro viro domino Heinricho Bullingero, patrono suo ac domino plurimum observando, Ioannes Rodolphus Stumphius salutem in Christo perpetuam D. P.</s>
				</p>
				<p>
					<s n="2" xml:lang="la" type="auto">Ad proximas tuas literas, quę nos plane bearunt, licet uterque nostrum responsum dederimus, tamen ab iis quoque scribendi mihi nunc incipit initium.</s>
				</p>
				<p>
					<s n="3" xml:lang="la" type="auto">Inter cętera enim quę humanissime nobiscum communicabas, hortabaris quoque, si quę nova haberemus, tibi ut impartiremur; quod nunc quantum in me fuit facere sum aggressus: nam et liberius et uberius scribendi facultas data nunc est, siquidem 6. febr. huius 50. anni festus sane dies nobisque faustissimus illuxit; nam et Londinensi concilio finem fecit, et ducem de Sumerseth carcere liberavit, qui, papistarum insidiis circumventus, deque variis et gravibus criminibus accusatus falso, non solum a totius regni gubernaculo, quod sibi post mortem Henrici 8. commissum tenebat, reiectus, sed et in carcerem usque durissimum erat abstrusus: adeo ut de ipsius inde liberatione, ni vitam morte commutaret, nihil spei, vel parum saltem supererat.</s>
					<s n="4" xml:lang="la" type="auto">Qui principis gravissimus casus quantas evangelicis ac bonis omnibus turbas dederit, dictu mirum est: ipsi enim Romanistę, bestię crudelissimę, quibus Oxonium scatet, iam de ducis nostri interitu, de evangelii nostri extremum spiritum trahentis morte, deque redivivo suo suaviolo (missa), quasi solidam iamdum sibi parassent victoriam, triumphare, abominandam missam in suis conventiculis rursum celebrare, in efferendis funeribus et id genus aliis negotiis antiquis suis nugamentis uti, totos sese, ut eiusmodi relligionis assertores decebat, vino inundare.</s>
					<s n="5" xml:lang="la" type="auto">Eoque tandem furiosa rabies erat progressa, ut ipsis Christi fidelibus impudentissimis suis sermonibus poenas, exilium, gladium ac flammam, denique omnia mala minitarentur, ni principis huius extremo periculo saperent, ac rursus ad suas defficerent partes.</s>
					<s n="6" xml:lang="la" type="auto">Sed o facinus audax et insanum!</s>
					<s n="7" xml:lang="la" type="auto">quicquid enim consilii habuerunt, nunc cum nihil obfuit consumpserunt, prorsusque malam suam mentem omnibus prodiderunt.</s>
					<s n="8" xml:lang="la" type="auto">Nam praeter spem omnium et dux liberatus est, et relligio communi totius concilii suff[r]agio confirmata est.</s>
				</p>
				<p>
					<s n="9" xml:lang="la" type="auto">Hinc factum ut hactenus novorum ne quidquam scribere fuerim ausus: in posterum tutius id faciendi copiam fore spero.</s>
					<s n="10" xml:lang="la" type="auto">Dimisso itaque concilio d. d. Coxus Oxoniam se contulit, ubi hactenus degit: inventam quoque viam speramus, qua huiusmodi antichristi putrida membra abscissa toto arceantur gymnasio; quam spem principis quędam d. d. Coxi, quę dedit adveniens, confirmarunt.</s>
				</p>
				<p>
					<s n="11" xml:lang="la" type="auto">Sed de his aliquando plura: nunc ad reliqua.</s>
					<s n="12" xml:lang="la" type="auto">D. d. Latomero concionatori regio oblatum aiunt episcopatum, in cuius locum dominus Hopperus noster successit.</s>
					<s n="13" xml:lang="la" type="auto">D. d. Tschieckus regis, et d. Trehernus ducis Suffolcię, regis coętanei, <foreign xml:lang="el">παιδαγςγιασ</foreign> a concilio sibi commissas susceperunt.</s>
				</p>
				<p>
					<s n="14" xml:lang="la" type="auto">Hęc sunt, venerande in Christo pater, quę te in praesenti scire potissimum volui, sperans, non ingrata fore, ni dudum iam eadem ex aliis forte plenius acceperis: ideoque non esse puto cur longioribus tibi literis sim molestus.</s>
				</p>
				<p>
					<s n="15" xml:lang="la" type="auto">Tantum hoc te multo maxime oro, ut benevolentia tua ac humanitate, qua hactenus egregie sum usus, perpetuo me fovere ac tueri digneris.</s>
					<s n="16" xml:lang="la" type="auto">De accipiendis muneribus ac stipendiis nihil est quod vereare, ut ex superioribus meis, quibus ad tuas respondi, si modo sint redditę, satis intellexisti.</s>
					<s n="17" xml:lang="la" type="auto">Vale in Christo, decus patrię.</s>
					<s n="18" xml:lang="la" type="auto">Dominum Huldrichum Zwinglium generum tuum, amicum mihi charum, meo nomine salutes velim, cui, si me gratum facturum scivissem, etiam nunc scripsissem.</s>
					<s n="19" xml:lang="la" type="auto">D. d. Petrus Martyr et d. d. Oglendorpius valent ac vivunt, ac te plurimum salutant.</s>
					<s n="20" xml:lang="la" type="auto">Datum Oxonii, 1550, 2. cal. martii.</s>
				</p>
				<p>
					<s n="21" xml:lang="la" type="auto">Tę dignitatis observantissimus Ioannes Rodolphus Stumphius.</s>
				</p>
				<p>
					<s n="22" xml:lang="la" type="auto">Summa pietate singularique eruditione p[rae]claro viro d. Heinricho Bullingero, Tigurinorum apud Helvetios episcopo vigilantissimo, patrono suo ac domino plurimum observando.</s>
				</p>
				<p>
					<s n="23" xml:lang="la" type="auto">Tiguri.</s>
				</p>
				<p>
					<s n="24" xml:lang="de" type="auto">Zürich im Schwyzerland.</s>
				</p>
			</div>
		</body>
	</text>
</TEI>
