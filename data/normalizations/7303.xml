<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7303">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7303</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tuas omnes, honorande pater, quum quas per Fietzium, affinem meum, tum quas per oeconomum Küngßfeldensem ad me misisti.</s>
					<s n="3" xml:lang="la" type="auto">Legi etiam ea, quae ad ipsum oeconomum scripsisti ac misisti.</s>
					<s n="4" xml:lang="la" type="auto">His quod ego certi addam, iam non habeo; silent nunc per aliquot dies omnia.</s>
					<s n="5" xml:lang="la" type="auto">Ferebatur quidem Helvetios, qui Parisiis sunt, fame coactos erupisse ad praedam quandam adducendam, sed ab adversariis non sine clade repulsos esse; tres enim interiisse capitaneos, et illi quidem nominabantur Praromanus, Friburgensis consul, Hässius Glaronensis et quidam Solodorensis.</s>
					<s n="6" xml:lang="la" type="auto">Sed quod verum sit hoc, affirmare nondum possum.</s>
					<s n="7" xml:lang="la" type="auto">Audio Salodori mercatorem quendam Germanum esse captum, propterea quod ista dixerit, nec liberandum fore, donec, quod vero dixerit, cognitum fuerit.</s>
					<s n="8" xml:lang="la" type="auto">Quod posteriores attinet, transierunt hac duae cohortes non sine fremitu et indignatione plebis nostrae; coacti sunt in diversoriis se continere; alioqui tantus iam erat concursus, ut non sine conflictu abitum fuisset.</s>
				</p>
				<p>
					<s n="9" xml:lang="la" type="auto">Audimus illos proficisci Lugdunum, ut ibi se cum reliquis papisticis copiis coniungant.</s>
					<s n="10" xml:lang="la" type="auto">Dux Sabaudię per legatum nostris indicat se a rege urgeri, ut ei suppetias ferat; non posse autem se hoc renuere, missurum itaque se illi 1000 equites.</s>
					<s n="11" xml:lang="la" type="auto">Petisse item regem transitum exercitui Italico per ipsius ditionem; hoc ipsum etiam se non posse ei negare et hoc se dominis nostris significare velle, ut sciant, quid sibi apparatus suus velit, nec cogitent, quod contra ipsos aliquid moliatur.</s>
					<s n="12" xml:lang="la" type="auto">Apparet hinc communis ille contra pios et veritatem syncretismus; sed de his etiam Badenae agetur cum legatis vestris.</s>
					<s n="13" xml:lang="la" type="auto">Quid consilii capiendum sit, ignoratur; periculum apparet, si nos quoque huic immiscamus bello; rursum quid eventurum nobis, si nostra pars in Gallia succumbat!</s>
					<s n="14" xml:lang="la" type="auto">Orandus ergo et dominus, ut ipse consilium et prudentiam suggerat et omnia moderetur ad communem pacem ad salutem suorum et inprimis ad gloriam nominis sui et conservationem veritatis.</s>
					<s n="15" xml:lang="la" type="auto">Collectae fiunt ab ecclesiis aliquibus pro exulibus Lugdunensibus, qui miseri et exuti prorsus magno numero Genevam et Lausannam veniunt.</s>
					<s n="16" xml:lang="la" type="auto">Quid in urbe nostra futurum sit, nondum scimus; urgemus tamen, ut etiam hic fiat; dominus det successum!</s>
					<s n="17" xml:lang="la" type="auto">Aliud nunc non habeo; cum primum aliquid accepero, faciam te certiorem.</s>
					<s n="18" xml:lang="la" type="auto">Dominus te servet!</s>
				</p>
				<p>
					<s n="19" xml:lang="la" type="auto">Salutant te vicissim nostri omnes; saluta tuos quoque.</s>
					<s n="20" xml:lang="la" type="auto">Bernae 14. novembris 1567.</s>
				</p>
				<p>
					<s n="21" xml:lang="la" type="auto">I[ohannes] Hall[erus], tuus semper.</s>
				</p>
				<p>
					<s n="22" xml:lang="la" type="auto">Clarissimo doctissimoque viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="23" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
