<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9736">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9736</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Remitto tibi, colendissime domine pater et compater, ea quę praeteritis diebus ad me misisti, et ago tibi pro istis summas gratias.</s>
				</p>
				<p>
					<s n="3" xml:lang="la" type="auto">Agit etiam dominus consul et domini omnes, quorum plaerique ista legerunt et viderunt.</s>
					<s n="4" xml:lang="la" type="auto">Nos iam nihil habemus singulare, quod his addamus, nisi quod clandestine passim milites conducuntur; sed in quos usus, nondum constat.</s>
					<s n="5" xml:lang="la" type="auto">Audio hoc fieri etiam in Sabaudia nostra.</s>
					<s n="6" xml:lang="la" type="auto">Genevae pestis rursus grassare incipit et divertit, ut audio, praecipue in aedes praecipuorum, capitibus tamen familiarum parcit.</s>
				</p>
				<p>
					<s n="7" xml:lang="la" type="auto">Roseto dicuntur duae filię obiisse.</s>
					<s n="8" xml:lang="la" type="auto">Arripiet hanc occasionem rursus Sabaudus, ut eos divexare possit.</s>
					<s n="9" xml:lang="la" type="auto">Nos de illius morbo nihil certi accipimus.</s>
				</p>
				<p>
					<s n="10" xml:lang="la" type="auto">Scribebatur multum literis Brunhildem illam Gallicam quoque obiisse; sed evanuit hoc statim.</s>
					<s n="11" xml:lang="la" type="auto">Dominus novit, quando et usque quo.</s>
					<s n="12" xml:lang="la" type="auto">Ruͦstius noster nondum in urbem commigravit.</s>
					<s n="13" xml:lang="la" type="auto">Fuit heri nobiscum Andreas Floretus, Mombelgardensis minister, vir integer et syncerus.</s>
				</p>
				<p>
					<s n="14" xml:lang="la" type="auto">Properat is Genevam et indicavit nobis Sulcerum, Iacobum Grynaeum et Bidenbachium, theologum Tubingensem, venisse Mombelgardiam superioribus diebus, non tamen ullam fuisse institutam disputationem; solum Sulcerum illis proposuisse declarationem quandam concordię Lutheri et Buceri.</s>
					<s n="15" xml:lang="la" type="auto">Declarationis huius exemplar ostendit nobis, quae fermenti longe plus habet Brentiani quam concordiae ipsa formula; non obscure enim corporis Christi ubiquitas in ea astruitur, id tamen mire tortis et variegatis verbis, sicut tenebrionum illorum et Vertumnorum<note target="fn1" type="footnote"/> consuetudo fert.</s>
					<s n="16" xml:lang="la" type="auto">Libenter descripsissemus illam; sed adeo festinavit, ut prandium tantum sumpserit.</s>
					<s n="17" xml:lang="la" type="auto">Pollicitus vero est se in reditu exhibiturum nobis eam.</s>
					<s n="18" xml:lang="la" type="auto">Affirmat interea nihil eos profecisse; ex ministris quidem complures esse hypocritas, gubernatorem autem et magistratus veritati favere.</s>
					<s n="19" xml:lang="la" type="auto">Alias nunc nihil habeo, quod scribam.</s>
					<s n="20" xml:lang="la" type="auto">Res nostras privatas ex fratre meo cognosces aut filio meo iuniore, qui forte illuc veniet.</s>
				</p>
				<p>
					<s n="21" xml:lang="la" type="auto">Lavallensis et Colignii una cum d. Gracili<note target="fn2" type="footnote"/> et Merlino vos plurimum salutant et tradiderunt mihi has literas d. Gvalthero inscriptas, ut eas ad vos transmitterem.</s>
					<s n="22" xml:lang="la" type="auto">Saluta amicos et fratres omnes.</s>
				</p>
				<p>
					<s n="23" xml:lang="de" type="auto">Bernae 12. Julii 1574.</s>
				</p>
				<p>
					<s n="24" xml:lang="la" type="auto">I[ohannes] Hall[erus] tuus.</s>
				</p>
				<p>
					<s n="25" xml:lang="la" type="auto">Clarissimo viro domino Heinrycho Bullingero seniori, domino meo honorando et compatri charissimo.</s>
				</p>
				<p>
					<s n="26" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
