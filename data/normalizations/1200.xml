<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1200">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1200</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hodie mihi tuae sunt redditae, quas dederas 27. februarii; a Mureto huc sunt mihi allatae, unde colligo Italum illum, quisquis est, cui tu illas commiseras, non hac transiisse.</s>
					<s n="3" xml:lang="la" type="auto">Gratias autem iterum tibi maiores debeo, quam vel agere vel referre possim, pro quinta illa sermonum tuorum doctissim rum Decade.</s>
					<s n="4" xml:lang="la" type="auto">Legam magna aviditate et hanc, ubi primum ocium nactus fuero.</s>
					<s n="5" xml:lang="la" type="auto">Caeterum, quod in principio tuarum meam reprehendis moram, puto interea tibi esse satisfactum, ut alia apologia non sit opus; non immemor enim mei promissi per Zinggium, cursorem vestrum, misi et literas d. a Lasco cum confessione peregrinorum apud Anglos ecclesiae et mandatum nostri senatus, ubi ea addidi, quae tum habebam nova.</s>
					<s n="6" xml:lang="la" type="auto">Nunc nihil habeo, nisi quod comitia Augustana finem habent et recessus, ut vocant, praelectus est omnibus statibus 14. februarii.</s>
					<s n="7" xml:lang="la" type="auto">Multi ex statibus subscribere noluerunt, praesertim, ut aiunt, Mauricius, episcopus Treverensis, cum magna indignatione discessit.</s>
				</p>
				<p>
					<s n="8" xml:lang="la" type="auto">Gallorum legatus inde reversus Schertlio dixit satis tutum hoc anno fore Gallum a vi Caesaris; item Ferdinandus Caesari omnes prorsus renuisse petitiones et non bona pace ab invicem esse discessum.</s>
					<s n="9" xml:lang="la" type="auto">Colligitur inde Caesarem hoc unum iam acturum, ut concilium procedat; certe illuc vergunt omnia.</s>
					<s n="10" xml:lang="la" type="auto">Est ergo vigilandum, orandum, instandum, clamandum, si unquam antehac, ut recte mones, nec deerimus nostro officio vires et incrementum suggerente domino.</s>
					<s n="11" xml:lang="la" type="auto">Utinam vel Helveticis ecclesiis esset cor unum et anima una!</s>
					<s n="12" xml:lang="la" type="auto">Non desperarem adhuc de successu; illuc ergo nobis incumbendum unice, ut inter nos bene conveniat.</s>
				</p>
				<p>
					<s n="13" xml:lang="la" type="auto">Quod autem literas Vadiani attinet, Schertlius, qui hic nunc est, omnino diversum ab illis iudicat nec potuisse esse fucum asserit multis argumentis; utrum sit, nescio, dominus novit.</s>
					<s n="14" xml:lang="la" type="auto">Miseret me profecto Magdeburgensium, qui ita omni humana destituuntur ope; adsit illis divina vis, qua vincant omne malum, nec incidant in manus truculentissimae illae bestiae!</s>
				</p>
				<p>
					<s n="15" xml:lang="la" type="auto">Librum Hispani illius Guedixiensis episcopi nondum vidimus.</s>
					<s n="16" xml:lang="la" type="auto">Musculus vellet te resondere ei aut Bibliandrum, quem miramur omnes ita sibi vivere et studere, cum tamen tot tantaque sint mala ecclesiae, quibus provocari ad scribendum deberent, quibuscumque aliquid ea in re esset doni.</s>
					<s n="17" xml:lang="la" type="auto">Forte tamen ea de re Musculus<note type="margin">a.R.: ... musculus</note> ipse scribet.</s>
				</p>
				<p>
					<s n="18" xml:lang="la" type="auto">Haec obiter ad tuas respondere volui.</s>
					<s n="19" xml:lang="la" type="auto">Vergerius ipse quoque exemplar misit sui illius scripti, quale et tu tuis addidisti; Frickerum<note target="fn1" type="footnote"/> hodie rogavi, ut transferat et nobis intelligibilem faciat, quod se facturum recepit.</s>
					<s n="20" xml:lang="la" type="auto">Salutat is te et d. quaestor, Schertlius, Musculus et fratres reliqui, inprimis autem mea domus te tuamque salutat; eam quoque ipse salvere iubeo.</s>
					<s n="21" xml:lang="la" type="auto">Habes hic etiam Farelli literas, quas hisce diebus ad me misit.</s>
					<s n="22" xml:lang="la" type="auto">Bene vale.</s>
					<s n="23" xml:lang="la" type="auto">Bernae 3. martii 1551.</s>
				</p>
				<p>
					<s n="24" xml:lang="la" type="auto">I[oannes] Hallerus tuus.</s>
				</p>
				<p>
					<s n="25" xml:lang="la" type="auto">Clarissimo viro d. Heinrycho Bullingero, Tigurinae ecclesiae antistiti vigilantissimo, domino et compatri suo venerando et unice colendo.</s>
				</p>
				<p>
					<s n="26" xml:lang="de" type="auto">Zürich an m. Heinrich Bullinger.</s>
				</p>
			</div>
		</body>
	</text>
</TEI>
