<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization114">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #114</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nescio an M. Heinrichus, qui has reddit, notus sit tibi; si notus est, non habebit opus hac mea commendatione; ipse enim se ipsum satis moribus et doctrina sua commendabit.</s>
					<s n="3" xml:lang="la" type="auto">Si non est breviter dico.</s>
					<s n="4" xml:lang="la" type="auto">Unum authorem Latinum ex praeceptoribus meis per omnem vitam audivi Persium, et hunc ille mihi pręlegit.</s>
					<s n="5" xml:lang="la" type="auto">Novi igitur a multis annis, quamvis interea, dum praedicavit evangelium apud Svevos, ipsum plane ignorarim.</s>
					<s n="6" xml:lang="la" type="auto">Nunc, dum prodit denuo docens, ut omnia habeant in rebus domini apud suos, non potui suadere, ut ad eos rediret, sed potius ut quaereret locum apud vos, ubi vitę, quę reliqua est, finem expectaret.</s>
					<s n="7" xml:lang="la" type="auto">Et quidem persuasi; nam sic tentaturus est, modo tu talem te exhibeas apud eum, ut aliquid spei possit concipere.</s>
					<s n="8" xml:lang="la" type="auto">Olim fuit doctus, nunc arbitror esse in tantum auctum, quantum accessit doctrinę sanę.</s>
					<s n="9" xml:lang="la" type="auto">Quamobrem de ipso nihil aliud adsero quam virum veracem et constantem esse; quę promiserit, bona fide praestabit.</s>
					<s n="10" xml:lang="la" type="auto">Commendatum igitur ipsum habeas vel meo nomine, magis autem nomine dei.</s>
				</p>
				<p>
					<s n="11" xml:lang="la" type="auto">Cupimus omnes nosse de Constantiensibus; accepi nempe ego ex literis cuiusdam, quod et ipsi putentur esse recepturi praesidium.</s>
					<s n="12" xml:lang="la" type="auto">Quod si fiat, nullum deinceps populum Germanię futurum usque etiam ad Helvetios, qui non contentus sit uno capite et unis legibus.</s>
					<s n="13" xml:lang="la" type="auto">Sunt hęc ex Augusta, similiter et illa: "Scriptus est libellus iussu Cęsaris et regis, qui continet articulos servandos usque ad definitionem concilii."</s>
					<s n="14" xml:lang="la" type="auto">Inter hos tres sunt scripti, sani et integri, de iustificatione, de vero usu sacramentorum et de coniugio sacerdotum, quas propter Brandenburgensis et Palatinus libellum oblatum receperunt sic ratiocinantes: manente articulo de iustificatione reliqui, qui sunt ex fece papistica, non possunt non cadere cum tempore.</s>
					<s n="15" xml:lang="la" type="auto">Conati sunt et doctos quosdam huc perducere, ut illum reciperent, sed frustra; causabantur enim negocium ad ecclesias pertinere, atque ita a suadendo cessatum.</s>
					<s n="16" xml:lang="la" type="auto">Oblatus est idem et ecclesiasticis; verum reiecerunt atque id propter articulos iam dictos.</s>
					<s n="17" xml:lang="la" type="auto">Quapropter Cęsar graviter eos increpuit; verum, non audio, quod inde sint a proposito depulsi.</s>
				</p>
				<p>
					<s n="18" xml:lang="la" type="auto">Recusavit et populus Mauricii, Ioannes item marchio Brandenburgensis, frater electoris.</s>
					<s n="19" xml:lang="la" type="auto">Putatur ergo Cęsar impositurus edicto libellum toti Germanię usque ad, ut dixi, definitionem concilii iusti.</s>
					<s n="20" xml:lang="la" type="auto">Tantum est actum Augustę in religionis concordia.</s>
					<s n="21" xml:lang="la" type="auto">Quid quęso, mi Bullingere, putas futurum?</s>
					<s n="22" xml:lang="la" type="auto">Mihi videtur, quod novem Pagi, qui stant a papa, se ad motum Cęsaris moturi sint omnem.</s>
				</p>
				<p>
					<s n="23" xml:lang="la" type="auto">Quid tum fiet igitur de nobis, nisi quod factum est semper de veris cultoribus dei?</s>
					<s n="24" xml:lang="la" type="auto">Dominus det nobis in se ipso constantiam.</s>
				</p>
				<p>
					<s n="25" xml:lang="la" type="auto">Vale in domino.</s>
					<s n="26" xml:lang="la" type="auto">D. Gvaltherum salutabis.</s>
					<s n="27" xml:lang="la" type="auto">Basileę 8. maii anno 1548.</s>
				</p>
				<p>
					<s n="28" xml:lang="la" type="auto">T(uus) Os(valdus) Myconius.</s>
				</p>
				<p>
					<note type="address">[Adresse:]</note>
					<s n="29" xml:lang="la" type="auto">D. Heinricho Bullingero doctissimo, fratri in domino venerando suo.</s>
					<s n="30" xml:lang="de" type="auto">Zürich.</s>
				</p>
			</div>
		</body>
	</text>
</TEI>
