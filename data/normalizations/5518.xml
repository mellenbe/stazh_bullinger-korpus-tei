<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5518">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5518</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Fama, opinor, attulit ad vos virum sanctissimum et doctissimum Martyrem nostrum migrasse ad dominum.</s>
					<s n="3" xml:lang="la" type="auto">Sum alias moeroribus tantum non confectus, et tamen doloribus meis hic omnium maximus accedit et opprimit fere.</s>
					<s n="4" xml:lang="la" type="auto">Fuit hic vir incomparabilis et mortalium mihi charissimus.</s>
				</p>
				<p>
					<s n="5" xml:lang="la" type="auto">Iacturam in eo fecit non modo nostra sed universalis ecclesia irreparabilem prope.</s>
					<s n="6" xml:lang="la" type="auto">Multa ille mecum contulit dum decumberet.</s>
				</p>
				<p>
					<s n="7" xml:lang="la" type="auto">Vix bene 8 dies decubuit.</s>
				</p>
				<p>
					<s n="8" xml:lang="la" type="auto">Morbus oppresserat ipsum mox ab initio: sed animo fuit intrepido, fide syncerissima et robustissima.</s>
				</p>
				<p>
					<s n="9" xml:lang="la" type="auto">Sedens in sella migravit novembris 12 hora pomeridiana 3. aut paulo post.</s>
					<s n="10" xml:lang="la" type="auto">Doluit ei quo Brentio respondere non potuit, sed hanc quoque rem commisit domino.</s>
				</p>
				<p>
					<s n="11" xml:lang="la" type="auto">Ego pergo illi respondere prout possum.</s>
					<s n="12" xml:lang="la" type="auto">Vellem etiam alios viros bonos se foedis eius opponere erroribus.</s>
				</p>
				<p>
					<s n="13" xml:lang="la" type="auto">Negat coelum esse locum, contendit esse ubique.</s>
					<s n="14" xml:lang="la" type="auto">Affirmat Christum in ipsa conceptione fuisse mox glorificatum, ac Christi corpus gloria sic evectum supra creaturam ut iam non sit in ullo loco, sed simul ubique, perinde ut divinitas etc.</s>
					<s n="15" xml:lang="la" type="auto">Ad Schwenckfeldii dogma prorsus accedit.</s>
				</p>
				<p>
					<s n="16" xml:lang="la" type="auto">Comminiscitur mirificas regulas et torquet scripturas, et humanitatem Christi non minus obscurat quam Servetus divinitatem.</s>
				</p>
				<p>
					<s n="17" xml:lang="la" type="auto">Dominus misereatur eius et reddat ei oculos.</s>
					<s n="18" xml:lang="la" type="auto">Vicini nostri mira cum patribus Tridentinis consilia tractant.</s>
				</p>
				<p>
					<s n="19" xml:lang="la" type="auto">Aiunt et Lotharingium venisse Tridentum.</s>
					<s n="20" xml:lang="la" type="auto">Dubium non est quin arma nobis inferenda sint quam primum conclusum fuerit in concilio, nisi malimus decreta istius adorare.</s>
					<s n="21" xml:lang="la" type="auto">Vehementiores et celeriores erunt si adversa pars vicerit in Gallia.</s>
				</p>
				<p>
					<s n="22" xml:lang="la" type="auto">Magno cum dolore audimus Rothomagum esse captum et tantam aeditam stragem piorum.</s>
					<s n="23" xml:lang="la" type="auto">Mirantur omnes quid Angli faciant et Germani.</s>
				</p>
				<p>
					<s n="24" xml:lang="la" type="auto">Vana est spes quae figitur in hominibus.</s>
					<s n="25" xml:lang="la" type="auto">Speremus in dominum et indefessis precibus petamus auxilium eius.</s>
				</p>
				<p>
					<s n="26" xml:lang="la" type="auto">Utut suos sinat opprimi, aderit tamen nobis in tempore.</s>
					<s n="27" xml:lang="la" type="auto">Diu nullas a tua humanitate literas accepi.</s>
				</p>
				<p>
					<s n="28" xml:lang="la" type="auto">Quae tu non scribis de rebus Gallicis nescio.</s>
					<s n="29" xml:lang="la" type="auto">Apud nos duntaxat sparguntur funesta, maxime a vicinis 5 pagicis, qui iactant se subinde literas accipere de suorum victoriis.</s>
					<s n="30" xml:lang="la" type="auto">Ego semper meliora spero et certa a te audire cupio.</s>
				</p>
				<p>
					<s n="31" xml:lang="la" type="auto">Utinam nobis restitutus sis, ne tua morte moerorem nobis conduplices et intollerabilem reddas.</s>
					<s n="32" xml:lang="la" type="auto">Vale cum omnibus piis, cum Ionvillęo, Budaeo et caeteris.</s>
				</p>
				<p>
					<s n="33" xml:lang="la" type="auto">Ubi est Beza noster?</s>
					<s n="34" xml:lang="la" type="auto">Dominus protegat illum et benedicat ei.</s>
					<s n="35" xml:lang="la" type="auto">Tiguri 22. novembris 1562.</s>
					<s n="36" xml:lang="la" type="auto">Heri completus est annus quo Martyr noster rediit ex Gallia.</s>
					<s n="37" xml:lang="la" type="auto">Salutant te fratres.</s>
				</p>
				<p>
					<s n="38" xml:lang="la" type="auto">Orate pro nobis.</s>
				</p>
				<p>
					<s n="39" xml:lang="la" type="auto">Non relegi.</s>
				</p>
				<p>
					<s n="40" xml:lang="la" type="auto">Tuus Bullingerus.</s>
				</p>
				<p>
					<s n="41" xml:lang="la" type="auto">Clarissimo viro d. Ioanni Calvino Genevensis ecclesiae pastori domino meo colendo et fratri charissimo.</s>
					<s n="42" xml:lang="de" type="auto">Genf.</s>
				</p>
			</div>
		</body>
	</text>
</TEI>
