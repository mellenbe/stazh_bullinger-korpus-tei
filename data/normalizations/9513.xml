<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9513">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9513</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Binas a te, frater, priores 23. novembris datas et cum his processum peractum cum Gantnero, quem his inclusum remitto et gratias tibi ago.</s>
					<s n="3" xml:lang="la" type="auto">Gratias autem imprimis deo ago, qui hominem hunc versipellem in lucem protraxit, ut amplissimus magistratus, si modo videre vult, qualis hic sit et quid ab eo expectet, videat.</s>
					<s n="4" xml:lang="la" type="auto">Dominum oro, ut hominem corruptissimum, ne ecclesiae dei damnum inferat, eiiciat.</s>
					<s n="5" xml:lang="la" type="auto">Subinde enim vereor, ne, quae istorum sociorum inconstantia et lubricitas est, falsa sub specie et promissis mendacibus et simulatione contagiosa sese iterum insinuet et homines inveniat, qui illum suadeant esse tolerandum.</s>
					<s n="6" xml:lang="la" type="auto">Dominus adsit ecclesiae suae!</s>
				</p>
				<p>
					<s n="7" xml:lang="la" type="auto">Posteriores ultima novembris datas iam nunc accipio et nova quaedam a Lentulo ut et superioribus vel prioribus quaedam adiuncta, pro quibus omnibus gratias ago, quam possum maximas.</s>
					<s n="8" xml:lang="la" type="auto">Nec in praesentia quicquam habeo certi, quod rependam.</s>
					<s n="9" xml:lang="la" type="auto">Rumores sunt varii.</s>
					<s n="10" xml:lang="la" type="auto">Pudet me usqueadeo inter se adversa et diversa commemorare.</s>
					<s n="11" xml:lang="la" type="auto">Literas a magistratu vestro datas Comensi episcopo intelligo de iurisditione politica et decimali; est autem alia ecclesiastica, cuius nihil video restitui episcopo.</s>
				</p>
				<p>
					<s n="12" xml:lang="la" type="auto">Vergeret ea concessio ad eversionem ecclesiae, ut bonus vir ille scribit, cuius epistolam mittis, quam nunc legere incipio etc.</s>
					<s n="13" xml:lang="la" type="auto">Nec dubito, quin Borromeus et Comensis et tota fex illa percuperent se restitutos in integrum.</s>
					<s n="14" xml:lang="la" type="auto">Quod monachos attinet, singuli debent adniti, ne turbatores illi et seductores recipiantur.</s>
				</p>
				<p>
					<s n="15" xml:lang="la" type="auto">Multi sunt viri boni in magistratu, qui intelligunt pestem esse reipublicae et ecclesiae monachorum examina; hi instigandi et adhortandi sunt, ut officium suum faciant.</s>
					<s n="16" xml:lang="la" type="auto">Legatus ille Rheticus regis, dum hac transiret, misso interprete invitavit me ad coenam cupiens, ut ille dicebat, meam amicitiam et familiaritatem contrahere.</s>
					<s n="17" xml:lang="la" type="auto">Ego vero gratias egi et significavi me non venturum.</s>
				</p>
				<p>
					<s n="18" xml:lang="la" type="auto">Sed et diebus aliquot aedes egressus non sum propter capitis imbecillitatem et dolorem, quem in sinistra coxa plus nimium sentio.</s>
					<s n="19" xml:lang="la" type="auto">Templum tantum ingredior, per caetera domi lateo.</s>
					<s n="20" xml:lang="la" type="auto">Senium me praegravat, et vires perpetuis laboribus debilitatae, imo fractae me destituunt; sic vult dominus, cuius voluntas bona est et salutaris.</s>
				</p>
				<p>
					<s n="21" xml:lang="la" type="auto">Vale aeternum cum domo tua et amicis et fratribus nostris, quos ordine singillatim salutabis.</s>
					<s n="22" xml:lang="de" type="auto">4. decembris 1573.</s>
				</p>
				<p>
					<s n="23" xml:lang="la" type="auto">Tuus Bullingerus Ornatissimo viro d. Thobiae Eglio, Curiensis ecclesiae fideli ministro, fratri charissimo.</s>
				</p>
				<p>
					<s n="24" xml:lang="la" type="auto">Chur.</s>
				</p>
			</div>
		</body>
	</text>
</TEI>
