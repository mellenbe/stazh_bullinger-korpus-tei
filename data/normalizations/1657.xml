<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1657">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1657</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Quantum ex iis, quae Augustani ad me scribunt, coniicere datur, compater in domino charissime, committetur brevi inter se Germania gravissimis motibus, utinam non et cladibus.</s>
					<s n="3" xml:lang="la" type="auto">Ferdinandus paulatim vires idque variis in locis collegit, interea dum Mauricio verba dedit; sic tractandi sunt stupidi Germani.</s>
					<s n="4" xml:lang="la" type="auto">Exercitus principum Ratisbonam descendunt, ubi Ferdinandus 12 cohortes habet; 16000 collecta sunt in Carinthia et Stiria.</s>
					<s n="5" xml:lang="la" type="auto">Electoris captivi hactenus, iam liberi, senior filius gener Ferdinandi factus esse scribitur; ipse Ioannes Fridenrichus, si vera scribuntur, per Bohemos in Saxoniam redit idque cum copiis Bohemorum negocium facturus Mauricio ac par pari redditurus; verum comes ab Oldenbuerg ad resistendum fertur esse paratus.</s>
					<s n="6" xml:lang="la" type="auto">Deinde ab Aschenburg exercitus quidam Caesarianus nomine, reipsa episcoporum Moguntinensis, Bambergensis et Wirtzburgensis ad liberandum Nurnberg[enses] ascendit.</s>
					<s n="7" xml:lang="la" type="auto">Bavaria et Wirtenberg implentur selectis militibus, ut ad resistendum principibus sese parare videantur.</s>
					<s n="8" xml:lang="la" type="auto">Augustani haec intelligentes in metu sunt constituti.</s>
					<s n="9" xml:lang="la" type="auto">Dum ista lego, cogito verissimum esse, quod ille dixit: "Tolle moras; semper nocuit differre paratis."</s>
				</p>
				<p>
					<s n="10" xml:lang="la" type="auto">Satius erat cum exercitu ad pugnandum quam ad practicandum descendere Lintzium et Passaviam.</s>
				</p>
				<p>
					<s n="11" xml:lang="la" type="auto">Ecclesia Augustana sustinet etiamnum Interimistas, metaxycos illos vertumnos, cum in promptu habeat pristinos suos concionatores a Caesare olim profligatos; sunt enim illi iam Augustae omnes praeter eum, qui hic apud nos agit.</s>
					<s n="12" xml:lang="la" type="auto">Verum senatus ministerium illis concedere detrectat, priusquam vinculo praestiti sacramenti liberentur.</s>
					<s n="13" xml:lang="la" type="auto">Ipsa civitas et ecclesia libertatem amplexa est reiectaCaesaris tyrannide; soli ministri adhuc pro ligatis et iuratis habentur, cum sint et ipsi reipublicae huius cives.</s>
					<s n="14" xml:lang="la" type="auto">Si quid ex Italia habes, quaeso, communices.</s>
					<s n="15" xml:lang="la" type="auto">De Caesare nihil certi.</s>
					<s n="16" xml:lang="de" type="auto">Es ist allenthalben Ferdinandus im Spiel.</s>
				</p>
				<p>
					<s n="17" xml:lang="la" type="auto">Optime vale, compater charissime.</s>
					<s n="18" xml:lang="la" type="auto">Salutem toti domui tuę, fratribus item, dominis et amicis.</s>
				</p>
				<p>
					<s n="19" xml:lang="la" type="auto">Bernę 12. iunii.</s>
				</p>
				<p>
					<s n="20" xml:lang="la" type="auto">W[olfgangus] Mus[culus], tuus in domino.</s>
				</p>
				<p>
					<s n="21" xml:lang="la" type="auto">Praestantissimo theologo m. Heinrycho Bullingero, compatri suo charissimo.</s>
				</p>
				<p>
					<s n="22" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
