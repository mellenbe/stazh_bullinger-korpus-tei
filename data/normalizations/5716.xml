<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5716">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5716</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Scio sane, quibus opprimaris negotiorum undis, honorande domine et frater charissime, unde non libenter tibi molestus sum frequentibus scriptionibus, et si quando scribo, non morose te urgeo ad respondendum; permitto hoc tuae benevolentiae.</s>
					<s n="3" xml:lang="la" type="auto">Quia tamen hic Guilelmus Gallus, vir certe optimus, a me literas ad te petiit, saltem ut familiarius colloqui et salutare possit, negare hoc officii non potui.</s>
					<s n="4" xml:lang="la" type="auto">Tu itaque benigne illum excipe et ad constantiam hortare.</s>
					<s n="5" xml:lang="la" type="auto">Aliquamdiu apud Gvaltherum nostrum habitavit; nunc redit in patriam.</s>
					<s n="6" xml:lang="la" type="auto">Si quando ocium fuerit, respondeas, oro, ad eas, quas superioribus ad te misi literis.</s>
					<s n="7" xml:lang="la" type="auto">Ex Polonia literas datas ad finem prope martii pridie accepi ac ex his intellexi nebulones illos Italos maxima excitasse dissidia et augere; nam quidam ex ministris inscitia magis quam malitia ipsorum partes tueri incipiunt, ut operae precium faceres, si paulo diligentius de c[aus]a trinitatis scriberes.</s>
					<s n="8" xml:lang="la" type="auto">Simul infausta et calamitates graves referuntur.</s>
					<s n="9" xml:lang="la" type="auto">Irruptionem fecit in Lituaniam Moscus et capto in finibus eius regionis Polozko trucidasse dicitur et captivos abduxisse supra 70000 Lituanos.</s>
					<s n="10" xml:lang="la" type="auto">Conspiciuntur in coelo signa, quae trepidos alias plus territant.</s>
					<s n="11" xml:lang="la" type="auto">Dominus misereatur eorum!</s>
					<s n="12" xml:lang="la" type="auto">Ex Italia Martinengi comitis opera habemus Moronum et Navagerium cardinales a pontifice utcunque restituto missos esse Tridentum legatos, martii 15.</s>
					<s n="13" xml:lang="la" type="auto">Romam venisse Ludovicum ab Avila a rege Hispaniae ad pontificem et exceptum esse in suum palatinum magna cum pompa, prudentes varia de illa legatione suspicari.</s>
					<s n="14" xml:lang="la" type="auto">Addit ille regem Galliae suum oratorem revocasse ex curia pontificis, quod pontificiis valde et doleat et suspectum sit, triremes 14 Turcicas de improviso irruptionem fecisse in littus Orbatelli indeque praedam egisse opimam et captivos abduxisse plurimos, turbationem esse non levem Venetiis exortam ob nescio quam proditionis suspitionem.</s>
					<s n="15" xml:lang="la" type="auto">Feruntur et alia huius generis plurima, quale illud quoque est: Palatinum electorem ad reformandum ecclesias profectum illa ipsa profectione equo excussum et ab equo raptatum fato functum esse.</s>
					<s n="16" xml:lang="la" type="auto">Unde colliquescat, inquiunt Lutherani, quam invisus sit deo Zvinglianismus et Calvinianismus.</s>
					<s n="17" xml:lang="la" type="auto">Ego vero rumorem hunc duntaxat, certi nihil habeo de morte principis; nugas esse spero.</s>
					<s n="18" xml:lang="la" type="auto">Si vera referunt, vivit tamen dominus.</s>
					<s n="19" xml:lang="la" type="auto">In hoc vale aeternum una cum symmystis omnibus, imprimis cum Ionvilleo nostro.</s>
					<s n="20" xml:lang="la" type="auto">Nostri omnes te et tuos salutant amicissime.</s>
					<s n="21" xml:lang="la" type="auto">Ex Galliis varia incerta, infausta referuntur plurima.</s>
					<s n="22" xml:lang="la" type="auto">Ex Ionvilleo certiora et meliora expectamus.</s>
				</p>
				<p>
					<s n="23" xml:lang="la" type="auto">Tiguri 1. maii 1563.</s>
					<s n="24" xml:lang="la" type="auto">Bullingerus tuus.</s>
				</p>
				<p>
					<s n="25" xml:lang="la" type="auto">Legatus noster ex comitiis Basiliensibus nondum rediit.</s>
					<s n="26" xml:lang="la" type="auto">Clarissimo viro d. Ioanni Calvino, Genevensis ecclesiae fidelissimo pastori, domino meo honorando et fratri charissimo.</s>
					<s n="27" xml:lang="de" type="auto">Genf.</s>
				</p>
			</div>
		</body>
	</text>
</TEI>
