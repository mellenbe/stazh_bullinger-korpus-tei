<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4657">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4657</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Literas his inclusas, quas mitto, Geneva accepi a d. Calvino, honorando fratre nostro, et Beza.</s>
					<s n="3" xml:lang="la" type="auto">In literis d. Calvini ad me nihil inerat memoratu dignum, nisi quod quaedam de periculis ipsorum scripsit imminentibus, cum a principe Sabaudiae tum a rege Galliae, quamquam existimem eis oblatam occasionem se excusandi.</s>
					<s n="4" xml:lang="la" type="auto">Dudum ego excusavi illos scriptis ad legatum literis, quas certo scio oblatas esse reginae; sunt enim, qui omnem culpam excitatae seditionis in ipsos derivent.</s>
					<s n="5" xml:lang="la" type="auto">Scribit praeterea de responsione sua Hesshusio data, cuius exemplum misit, sed unicum modo.</s>
				</p>
				<p>
					<s n="6" xml:lang="la" type="auto">Addit quaedam de fratribus Polonis, qui certe admodum sunt morosi et nobis molesti; tot enim subinde quaestiones proponunt, quot vix multi dissolvere possint, et nonnunquam nodum quaerunt in scirpo.</s>
					<s n="7" xml:lang="la" type="auto">Tot et toties iam scripsi ego, ut plane sim fessus; intelligo d. Calvinum delassatum porro nihil eis respondere velle, et certe, si integri eis libri scribantur, nullus tamen adhuc finis petendi copiosiora cernitur.</s>
					<s n="8" xml:lang="la" type="auto">Literas Bezae oro ut remittas mature, quo aliis quoque meis communicare possim.</s>
				</p>
				<p>
					<s n="9" xml:lang="la" type="auto">Vides haec omnia cum iis congruere, quae nuper mittebat Hottomannus.</s>
					<s n="10" xml:lang="la" type="auto">In Pedemontio, regione ducis Sabaudiae, multa prodigia nuper visa sunt: coelum ardere ut in his quibusdam regionibus, cometae tres; sanguine pluit; hasta ignea visa; terremotus omnes terruit, veluti quadrigarum strepitus auditus, alia in aliis locis etc.</s>
					<s n="11" xml:lang="la" type="auto">Haec admonent, ut erigamus capita nostra; appropinquat redemptio nostra.</s>
				</p>
				<p>
					<s n="12" xml:lang="la" type="auto">Vale.</s>
				</p>
				<p>
					<s n="13" xml:lang="la" type="auto">Ora pro me dominum.</s>
				</p>
				<p>
					<s n="14" xml:lang="la" type="auto">Accepi literas tuas, neque opus erat tam operosa et prolixa gratiarum actione etc.</s>
					<s n="15" xml:lang="la" type="auto">Tiguri 9. februarii.</s>
				</p>
				<p>
					<s n="16" xml:lang="la" type="auto">Cras Neocomi convenient legati Bernatum et Sabaudiae etc. 1561.</s>
				</p>
				<p>
					<s n="17" xml:lang="la" type="auto">Salvus sit Matthias; communicato ei res Galliae.</s>
					<s n="18" xml:lang="la" type="auto">Bullingerus.</s>
				</p>
				<p>
					<s n="19" xml:lang="la" type="auto">Clarissimo d. Ambrosio Blaurero Vituduri agenti, domino suo colendissimo et fratri charissimo.</s>
				</p>
				<p>
					<s n="20" xml:lang="de" type="auto">An Meister Ambrosien blareren zu Winterthur.</s>
				</p>
			</div>
		</body>
	</text>
</TEI>
