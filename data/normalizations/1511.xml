<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1511">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1511</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Mirari desine; nulla erat occasio neque argumentum scribendi neque tabellarius commodus.</s>
					<s n="3" xml:lang="la" type="auto">Nunc dato argumento hęc placuit scribere: In Anglia omnia tumultuantur; protector regis est captus et obtruncatus contra regis voluntatem; Caesareanę sunt practicę; cupiunt isti homines Christum ex Anglia eiicere et Gallo negotium facessere.</s>
					<s n="4" xml:lang="la" type="auto">Georgius Laetus apud nos fuit iis diebus, qui narravit Magdeburgenses optimas pacis conditiones habere.</s>
					<s n="5" xml:lang="la" type="auto">Dimiserunt dimidiam militum partem, reliquam apud se servant conditionibus pacis parum fidentes.</s>
					<s n="6" xml:lang="la" type="auto">Liberati sunt a pfaffis omnino et nunc incipiunt męnia reficere et propugnacula fortiora erigere, commeatum comparant ad annos aliquot.</s>
					<s n="7" xml:lang="la" type="auto">Mechlinensis dux cum reliquis nobilibus dimissus est, qui quotidie in captivitate sua contiones evangelicas audivit et iam incipit infensissimus esse sacrificis, si probo animo facit, laudandus, si fucato, habebit pręmium dignum sua hypocrisi.</s>
					<s n="8" xml:lang="la" type="auto">Aiunt illum Erfordiam voluisse clam occupare; sed frustratus est.</s>
					<s n="9" xml:lang="la" type="auto">Secessit in Hildesheimensis episcopi agrum cum milite; fama est milit m iussu F[erdinandi] regis hybernare in episcoporum agris, quem ad futurum ver in Hungariam ducturus est; de qua re audiemus brevi certiora.</s>
					<s n="10" xml:lang="la" type="auto">Gratias ago pro novis ex Hungaria.</s>
					<s n="11" xml:lang="la" type="auto">Certum est monachum in cardinalem esse creatum propter Transylvanię proditionem.</s>
					<s n="12" xml:lang="la" type="auto">Crudele erit bellum inter regem et Turcam.</s>
					<s n="13" xml:lang="la" type="auto">Ex literis domini Lazii Wiennensis habeo hęc."</s>
					<s n="14" xml:lang="la" type="auto">Fama certa habet tyrannum Turcarum (nisi deus omnipotens prohibeat) ad futuram aestatem cum innumerabilibus copiis ingressurum praestruente id et curante inimicissimo christiani nominis hoste, rege vestro, imo Henrico Francorum.</s>
					<s n="15" xml:lang="la" type="auto">Quamobrem inter saxum et sacrum positi sumus; sed speramus in deum, qui regi nostro iam aliquot victorias in Ungaria adversus Thurcas obiecit una cum Transylvania tota ex insperato.</s>
					<s n="16" xml:lang="la" type="auto">Non enim diffidere possum, quin deus optimus maximus talis sit auditurus principes preces, qui in publica supplicatione tam devote per integram horam procumbens in genua publice oravit, id quod facere eum quotidie privatim camerarii mihi referunt.</s>
					<s n="17" xml:lang="la" type="auto">Consolantur me et vaticinia quędam vetustissima a me reperta, in quibus mentio fuit ad proximum annum 1552 Turcam ingentem in Austria cladem passurum.</s>
					<s n="18" xml:lang="la" type="auto">E quorum numero et illud est eleganti carmine scriptum membrana ante annos plures quam 400, habeoque adhuc archetypum: Orbe Philippea descendet origine Caesar, Qui mundi iusto vindicet ense nephas.</s>
					<s n="19" xml:lang="la" type="auto">Hic sternet Gallos, Venetos fundetque Britannos, Quisquis et in talem verteris arma ducem.</s>
					<s n="20" xml:lang="la" type="auto">Unanimi sensuque coli studioque perenni Instituet summi numina trina dei.</s>
					<s n="21" xml:lang="la" type="auto">Cuncta reformabit, quę trux Fredericus et eius Subvertit soboles saeva suusque sequax.</s>
					<s n="22" xml:lang="la" type="auto">Teque etiam iniusti privans diademate regni Ad veram coget, Turca, venire fidem.</s>
					<s n="23" xml:lang="la" type="auto">Hic sub apostolico Romano ponet in agnos Vi Danaos Romae sic patientur onus Et trahet ad Christum Mahumeti et Marte sequaces.</s>
					<s n="24" xml:lang="la" type="auto">Sic uni causae pastor et unus erit.</s>
					<s n="25" xml:lang="la" type="auto">Quum ter quinque ierint a Christo secula<note type="misc">seculo geschr.</note> nato.</s>
					<s n="26" xml:lang="la" type="auto">Et bis ter novus solis et annus erit, Tempus erit, sub quo Cremonam Crema cremabit Karolus, orbor honor, orbis et ipse decus."</s>
					<s n="27" xml:lang="la" type="auto">Hęc ille.</s>
					<s n="28" xml:lang="la" type="auto">Non credo vetusta esse carmina; fortassis sic illudunt principibus viris.</s>
					<s n="29" xml:lang="la" type="auto">Vale.</s>
					<s n="30" xml:lang="de" type="auto">23. decembris 1551.</s>
				</p>
				<p>
					<s n="31" xml:lang="la" type="auto">T[uus] Ga[stius].</s>
				</p>
				<p>
					<s n="32" xml:lang="de" type="auto">Dem hochwürdigen und hochgelehrten Herren Meister Heinrich Bullinger, Ludpriester zu Zürich, meinem günstigen Herren, zu Handen.</s>
					<s n="33" xml:lang="de" type="auto">Zürich.</s>
				</p>
			</div>
		</body>
	</text>
</TEI>
