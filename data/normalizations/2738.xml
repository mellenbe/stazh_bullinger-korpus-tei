<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2738">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2738</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Magnas tibi, honorande compater, debeo gratias, qui tam humaniter et liberaliter me proxime exceperis.</s>
					<s n="3" xml:lang="la" type="auto">Fac quaeso quod promisisti: ita dabitur mihi aliqua referendi eas tibi occasio.</s>
					<s n="4" xml:lang="la" type="auto">Caeterum quomodo ad meos reversus sim ex fratre iam pridem, opinor, intellexisti.</s>
				</p>
				<p>
					<s n="5" xml:lang="la" type="auto">Quid Genevae fiat mirari te scio, itaque de his pauca.</s>
					<s n="6" xml:lang="la" type="auto">Septimana ea qua Tiguri fui quartum supplicio affecerunt, qui et ipse, ut priores omnes, ante supplicium recantavit quicquid prius professus seu confessus erat, protestando se diris tormentis, tum etiam spe vitae quae illi confitenti facta erat, adactum ut confiteretur se coniurationis conscium fuisse Perrinae, sed et se innocentem et Perrinum, neque quicquam tale inter eos unquam fuisse tractatum, et hoc se nunc testari coram aeterno iudice, ad cuius tribunal iam sistendus sit.</s>
					<s n="7" xml:lang="la" type="auto">Nihilominus tamen decollatus est.</s>
					<s n="8" xml:lang="la" type="auto">De torturis quoque affirmant viri graves plus quam phalaricis, quibus confessiones a reis exigant.</s>
					<s n="9" xml:lang="la" type="auto">Crescit ergo odium contra illos indies magis ac magis.</s>
					<s n="10" xml:lang="la" type="auto">Perrinus cum aliis hic est et subinde suam protestatur innocentiam.</s>
					<s n="11" xml:lang="la" type="auto">Nostri intercedere cuperent.</s>
					<s n="12" xml:lang="la" type="auto">Illi vero latam contra eos sententiam mutare nolunt.</s>
					<s n="13" xml:lang="la" type="auto">Aiunt etiam illos coemere victualia undequaque, ut manifeste appareat, illos se vel ad bellum vel ad obsidionem ferendam parare.</s>
					<s n="14" xml:lang="la" type="auto">Interea quoque dimissus ab illis est Italus ille, qui prius ab ipsis (uti narrabam tibi) huc ductus Perrinum et alios insimulaverat initae cum Albano duce conspirationis de tradenda illi Geneva.</s>
					<s n="15" xml:lang="la" type="auto">Quod totum cum appareret ab illis fictum, constitutum est ut dimissus Italus ille observaretur in ditione nostra.</s>
					<s n="16" xml:lang="la" type="auto">In qua ab illis dimissus, a nostris comprehensus, et huc iterum nostrorum iam captivus hisce diebus deductus est, ex quo multi sperant miranda se intellecturos.</s>
				</p>
				<p>
					<s n="17" xml:lang="la" type="auto">Sic nunc se res habent.</s>
					<s n="18" xml:lang="la" type="auto">Interea prorogatio foederis silet nec procedit, odia crescunt, et metuo ne, nisi quis se interponat, in manifestas tandem eruptura sint iniurias.</s>
				</p>
				<p>
					<s n="19" xml:lang="la" type="auto">Itaque a bonis, cordatis et prudentibus viris audivi, bonum et salubre fore si Tigurini et Basilienses coniuncti legationem mittant et se ad vitandum scandalum et maius periculum arbitros interponant aut saltem suam operam per literas offerant.</s>
					<s n="20" xml:lang="la" type="auto">Sunt, [qui] sperent utrique parte hoc valde gratum futurum: Tu itaque [pro] tua prudentia cum d. Lafatero et aliis bonis haec co[mmunica] et, si bonum videbitur, agito, ut citra moram tale quid fiat.</s>
				</p>
				<p>
					<s n="21" xml:lang="la" type="auto">Novi alias nihil habemus.</s>
					<s n="22" xml:lang="la" type="auto">Expecto quid habeas tu de Anglia.</s>
					<s n="23" xml:lang="la" type="auto">Salutat te Musculus.</s>
					<s n="24" xml:lang="la" type="auto">Mauritio ut aliquando scribas, te iterum rogo.</s>
					<s n="25" xml:lang="la" type="auto">Dixi illi te hoc facturum; ille vero se libentissime te pro amico habiturum respondit.</s>
					<s n="26" xml:lang="la" type="auto">Ut ergo homo est, ita morem geras oportet.</s>
					<s n="27" xml:lang="la" type="auto">Vale iterum cum tuis omnibus, quos meo meorumque nomine salutabis diligenter.</s>
					<s n="28" xml:lang="la" type="auto">Bernae 26. septembris 1555.</s>
				</p>
				<p>
					<s n="29" xml:lang="la" type="auto">I[oannes] H[allerus] tuus.</s>
				</p>
				<p>
					<s n="30" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo domino et compatri honorando charissimoque suo.</s>
				</p>
				<p>
					<s n="31" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
