<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7962">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7962</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Valde te oro, Kesslere, domine colende et frater charissime, ut digneris has meas literas per aliquem vestrum mercatorem notum vel amicum transferri Augustam Vindelicorum; commode enim hoc fieri posse arbitror.</s>
				</p>
				<p>
					<s n="3" xml:lang="la" type="auto">Quicquid in hanc rem impenderis, bona fide restituam.</s>
					<s n="4" xml:lang="la" type="auto">Valeo nunc utcunque per dei gratiam, a qua quotidie expecto meliora; mense enim maio et iunio graviter decubui; nunc tamen dei auxilio iterum munus meum obeo.</s>
				</p>
				<p>
					<s n="5" xml:lang="la" type="auto">Exercitus papae in Gallia fusus est a nostris et prope caesus ad internetionem.</s>
					<s n="6" xml:lang="la" type="auto">Accepisse aliam quoque cladem dicitur rex, qui quanquam bona pars Galliae vastata laboret inopia annonae et saevissima peste, nihilominus tamen de novo bello et maximis copiis comparandis cogitat.</s>
					<s n="7" xml:lang="la" type="auto">Petit ab Helvetiis 6000, a Rhetis 4000 militum.</s>
					<s n="8" xml:lang="la" type="auto">Non est igitur, ut amplius miremur Pharaonis insuperabilem duritiem; nesciunt Pharaonica ingenia quiescere nisi in fundo Rubri Maris.</s>
					<s n="9" xml:lang="la" type="auto">Cum Davide itaque clamo ad dominum: "Dissipa domine gentes, quae bella volunt.</s>
					<s n="10" xml:lang="la" type="auto">Claronenses 8 huius in publicis comitiis decrevere nullum Salodurum mittere legatum nec ullum regi dare militem.</s>
					<s n="11" xml:lang="la" type="auto">Insanire eos oportet, qui nunc in eum locum abeunt militatum, ubi pestis grassatur, inopia est annonae et summa omnium rerum caritas, fames et pernicies, praesertim nunc dura imminente hyeme.</s>
					<s n="12" xml:lang="la" type="auto">Haec, haec sunt condigna iis praemia, qui foedera percutiunt cum impiis regibus et regum amicitia et pensionibus ditescere volunt, atque utinam non tantum corpore, sed et anima pereant.</s>
				</p>
				<p>
					<s n="13" xml:lang="la" type="auto">Oremus dominum, mi domine et frater, ut dominus incendium hoc rore gratiae suae dignetur extinguere; alioqui vereor nos quoque huic involvendos conflagrationi.</s>
					<s n="14" xml:lang="la" type="auto">Dominus nostri misereatur.</s>
				</p>
				<p>
					<s n="15" xml:lang="la" type="auto">Vale.</s>
					<s n="16" xml:lang="la" type="auto">Saluta filium tuum, dominum meum colendum, et ministros, fratres meos dilectos.</s>
				</p>
				<p>
					<s n="17" xml:lang="la" type="auto">Augusti 13. anno 1569.</s>
					<s n="18" xml:lang="la" type="auto">Tiguri.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Ornatissimo viro d. Ioanni Kesslero, ludi literarii apud Sangallum moderatori, domino meo honorando et fratri charissimo.</s>
				</p>
				<p>
					<s n="21" xml:lang="de" type="auto">An Herren Schulmeister Kesslern zu Sandgallen.</s>
				</p>
			</div>
		</body>
	</text>
</TEI>
