<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3296">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3296</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Vix scribere desii, rursus ordior, sed paucis absolvam.</s>
				</p>
				<p>
					<s n="3" xml:lang="la" type="auto">Heri librum misi cum literis, quae ut probe curarentur, socero tuo tradidi.</s>
					<s n="4" xml:lang="la" type="auto">Interea ultimas tuas accepi.</s>
				</p>
				<p>
					<s n="5" xml:lang="la" type="auto">D. Coignetius hac transiit demum 28. augusti 7 abhinc diebus.</s>
					<s n="6" xml:lang="la" type="auto">Multa mihi retulit et quidem ea quoque, quae tu de adventu Guysiani ducis commemoras.</s>
					<s n="7" xml:lang="la" type="auto">Excipiet hunc magistratus (si modo hic aliquamdiu substiterit; scis celeribus transeuntes equis non diu morari in uno loco) et aget cum illo, quod vos instituistis; utinam bene vertat dominus!</s>
					<s n="8" xml:lang="la" type="auto">Forma supplicationis elegans et apposita est; non videtur in ea mutandum quicquam, quamquam nunc omnino oblatam existimem.</s>
					<s n="9" xml:lang="la" type="auto">Versabuntur milites Gallici in summo discrimine, si duces discedant ipsosque in medio hostium relinquant.</s>
					<s n="10" xml:lang="la" type="auto">Videntur haec omnia tendere ad infortunium aliquod non leve.</s>
				</p>
				<p>
					<s n="11" xml:lang="la" type="auto">Multo tutius et melius relicta Italia redirent in Galliam.</s>
					<s n="12" xml:lang="la" type="auto">Sed eunt et redeunt, quo haud dubie fata, quod dicitur, trahunt.</s>
				</p>
				<p>
					<s n="13" xml:lang="la" type="auto">De Svitensibus varii seruntur sermones.</s>
					<s n="14" xml:lang="la" type="auto">Constat satis illos meditari de recuperanda libertate; sed cum graves habeant adversarios, qui tales sunt, ignoratur, quo res sit inclinatura.</s>
					<s n="15" xml:lang="la" type="auto">Summa contentione animorum illa res geritur, et fortassis proximis comitiis ea de re agetur Badae ad 5. septembris.</s>
					<s n="16" xml:lang="la" type="auto">Oremus dominum, ut omnia ad salutem patriae cedant.</s>
				</p>
				<p>
					<s n="17" xml:lang="la" type="auto">Vale cum omnibus fratribus.</s>
				</p>
				<p>
					<s n="18" xml:lang="la" type="auto">Tiguri 3. septembris 1557.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Praestantissimo viro d. Ioanni Fabritio, fideli Curiensis ecclesiae ministro, compatri et fratri suo charissimo.</s>
					<s n="21" xml:lang="de" type="auto">Dem Pfarrer zu Sant Martin zu Chur.</s>
				</p>
			</div>
		</body>
	</text>
</TEI>
