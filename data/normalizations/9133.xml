<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9133">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9133</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Epistolam 12. decembris abs te scriptam, clarissime vir et pater in Christo summe colende, 15. eiusdem mensis accepi una cum his, quae Sangallo ab amico accepisti, pro quibus reverenter gratias ago.</s>
					<s n="3" xml:lang="la" type="auto">Non dubito dominum praeter omnium expectationem propediem excitaturum, qui suam ecclesiam quasi iam desperatam defendat.</s>
					<s n="4" xml:lang="la" type="auto">Metuo, ne nostri in comitiis Badensibus nimium legato versipelli credant, qui mellitis suis verbis et antea saepe nostros decepit.</s>
				</p>
				<p>
					<s n="5" xml:lang="la" type="auto">Quod de scripto pontificio a me converso et brevibus commonefactionibus consperso mones, eodem quo ad me epistola tua delata est, perfeci; misi enim scriptum illud ad d. Martinum Peyerum habitantem in agro, ut Basileae imprimi procuret; nihil autem inspersi, nisi quae illius Rapsacis verba extorserunt, ea moderatione usus, ut Germanos omnes tam evangelicos quam papisticos excitarem, ne deserant patriam et libertatem nostram avitam tyrannidi pontificum, Gallorum et Hispanorum contra fidem imperio datam prodant etc.</s>
				</p>
				<p>
					<s n="6" xml:lang="la" type="auto">Remitto nova, quae Sangallo accepta nobis quoque communicasti, sicuti petebas.</s>
				</p>
				<p>
					<s n="7" xml:lang="la" type="auto">Mitto simul carmen Germanicum a me noctu potius quam interdiu compositum<note type="margin">a.R.: ein solches mit Datum v. 22. Nov. 1571 im gleichen Band f. 2513f: «Ein Gedichte, wie man des leidigen zancks im h. nachtmal möchte abkomen.»</note> non ut his nugis humanitatem tuam indigere putem, sed ut, quae meae et amicorum cogitationes sint, cognoscas.</s>
					<s n="8" xml:lang="la" type="auto">Utinam nostri a foedere Gallico liberentur, ne cum latronibus propediem misere pereant.</s>
				</p>
				<p>
					<s n="9" xml:lang="la" type="auto">Vale in Christo cum tuis omnibus.</s>
					<s n="10" xml:lang="la" type="auto">Resalutant tuam humanitatem et symmystas d. d. consules, doctores Burgoverus et Peyerus omnesque fratres.</s>
				</p>
				<p>
					<s n="11" xml:lang="la" type="auto">Datum festinantissime 17. decembris anno domini 1572.</s>
					<s n="12" xml:lang="la" type="auto">Tuae humanitatis studiosissimus Iohannes Conradus Ulmerus.</s>
				</p>
				<p>
					<s n="13" xml:lang="la" type="auto">Clarissimo viro atque eximio Iesu Christi servo d. Henrico Bullingero seniori, ecclesiae Tigurinae antistiti fidelissimo, domino et patri suo in Christo summe colendo.</s>
				</p>
				<p>
					<s n="14" xml:lang="de" type="auto">Zürich.</s>
				</p>
			</div>
		</body>
	</text>
</TEI>
