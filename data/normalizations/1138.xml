<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1138">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1138</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tandem ova basilisci discerpta pepererunt nobis indictionem concilii, domine et frater in Christo venerabilis et charissime.</s>
					<s n="3" xml:lang="la" type="auto">Prodiit enim Romae indictio concilii 18. calendas novembris et dicitur dies 1. calend. maii.</s>
					<s n="4" xml:lang="la" type="auto">Celebrandum erit Tridenti, imo continuandum.</s>
				</p>
				<p>
					<s n="5" xml:lang="la" type="auto">Confirmatur et habentur rata quaecunque acta sunt in causa concilii a Paulo III. Missa est ad me ab amicis bullae copia.</s>
					<s n="6" xml:lang="la" type="auto">Diligenter in ea cavetur, ne quis alius vocetur, quam qui de more habent voces decisivas.</s>
					<s n="7" xml:lang="la" type="auto">Diligenter indicatur pontificis Romani esse indicere et regere concilia, et quod Caesar, filius eius dilectissimus hoc ipsum postulaverit.</s>
				</p>
				<p>
					<s n="8" xml:lang="la" type="auto">Quid ergo aliud expectabimus quam apertam vim?</s>
					<s n="9" xml:lang="la" type="auto">Nullus erit locus veritati.</s>
					<s n="10" xml:lang="la" type="auto">Imo scribit quidam Mutius Italus contra Vergerium.</s>
					<s n="11" xml:lang="la" type="auto">Typis excusus est liber Italice, habet praefixum breve apostolicum; approbatur liber a pontifice.</s>
					<s n="12" xml:lang="la" type="auto">In eo libro diserte scribitur concilium non convocari, ut detur locus haereticis agendi caussam suam et disputandi; hoc enim modo in discrimen poni authoritatem omnium conciliorum; convocari concilium, ut omnis contraria doctrina Romanae ecclesiae damnetur et ut adversarii revocent.</s>
					<s n="13" xml:lang="la" type="auto">Vide, quale sit futurum concilium; certa autem sunt haec.</s>
					<s n="14" xml:lang="la" type="auto">In tale concilium, quod ipsis longe splendidius pingitur, sed falso, consenserunt ordines imperii.</s>
					<s n="15" xml:lang="la" type="auto">Confirmata est sessio, quae traditiones aequat scripturis.</s>
					<s n="16" xml:lang="la" type="auto">Huic concilio subiicit se bona pars Germaniae; hic fructus diutinae et laboriosae praedicationis.</s>
					<s n="17" xml:lang="la" type="auto">Ideo visitabit peccata nostra dominus; nostrum erit constanter usque in mortem resistere et papae et Caesari doctrina et precibus.</s>
					<s n="18" xml:lang="la" type="auto">Verum ita sum adobrutus scriptionibus, laboribus et curis variis, ut plura iam non possim.</s>
					<s n="19" xml:lang="la" type="auto">Scripsi haec festinantissime.</s>
					<s n="20" xml:lang="la" type="auto">Admonenda erit in tempore ecclesia et confirmanda.</s>
				</p>
				<p>
					<s n="21" xml:lang="la" type="auto">Dominus servet te una cum omnibus fratribus.</s>
					<s n="22" xml:lang="la" type="auto">Tiguri 4. ianuarii anno 1551.</s>
				</p>
				<p>
					<s n="23" xml:lang="la" type="auto">Tuus H[einrychus] B[ullingerus].</s>
				</p>
				<p>
					<s n="24" xml:lang="la" type="auto">Clarissimo viro d. Osvaldo Myconio, Basiliensis ecclesiae antistiti vigilantissimo, suo colendissimo domino et fratri.</s>
				</p>
				<p>
					<s n="25" xml:lang="de" type="auto">Basel.</s>
				</p>
			</div>
		</body>
	</text>
</TEI>
