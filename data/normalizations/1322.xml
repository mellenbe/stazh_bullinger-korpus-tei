<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1322">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1322</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Expecto tuas literas, et quidnam in Thermis Badenis a pontificio legato propositum sit, cupio scire.</s>
				</p>
				<p>
					<s n="3" xml:lang="la" type="auto">Ferdinandus rex magistratum ex tribubus collectum Friburgi Brisgoiae sustulit ac nobilibus omnem potestatem edicendi et gubernandi dedit, hocque pessime habet cives propter monarchiam illam contra privilegia a domo Austriaca data restitutam.</s>
					<s n="4" xml:lang="la" type="auto">Quo putas consiliarios regis respicere aut regem ipsum?</s>
					<s n="5" xml:lang="la" type="auto">Sic pedetentim omnem libertatem adimet etiam suis, quam hactenus habuere.</s>
					<s n="6" xml:lang="la" type="auto">Miserum seculum, in quo videmus omnia mutari in alium statum.</s>
					<s n="7" xml:lang="la" type="auto">Brisacum, patriam meam, baroni cuidam opignoravit, liberam civitatem imperialemque.</s>
					<s n="8" xml:lang="la" type="auto">Tandem, si sic progredi vult, omnia evertit absumetque, quę a parentibus et antecessoribus accepit.</s>
					<s n="9" xml:lang="la" type="auto">Hoc non est regem agere; sed nolo Camerinam.</s>
					<s n="10" xml:lang="la" type="auto">In arce Brisaci habitat ac exagitabit totam Brisgoiam et Alsatiam.</s>
					<s n="11" xml:lang="la" type="auto">Hagenbachum, hominem superbum et crudelem, oppresserunt; videat baro iste, ne quid novi tentet, quod ullam tyrannidis speciem habeat.</s>
				</p>
				<p>
					<s n="12" xml:lang="la" type="auto">Zenderium vestrum cum adolescentibus non potui circumducere propter pluviosissimum cęlo, quod ab ipso audies.</s>
				</p>
				<p>
					<s n="13" xml:lang="la" type="auto">Expecto ab Argentina literas de rebus Saxonicis; si quid accepero, te non cęlabo.</s>
					<s n="14" xml:lang="la" type="auto">Confluunt Augustam capitanei Cęsariani; conscribitur exercitus.</s>
					<s n="15" xml:lang="la" type="auto">Nebula quędam in cęlo collocata est; ad quam regionem se exoneratura sit, adhuc ignoramus.</s>
					<s n="16" xml:lang="la" type="auto">Si Turca non adest cum exercitu in Hungaria, timeo Magdeburgensibus; nam Caesar rebelles, fideles Christi potius debebam dicere, sub iugum ducere conatur, ne aliquid suę reputationi decedat.</s>
					<s n="17" xml:lang="la" type="auto">Sed absque dubio Christus vicet et abominandam bestiam, a qua instigatur, detrudet ad inferna usque.</s>
					<s n="18" xml:lang="la" type="auto">Reliqua a Frisio nostro.</s>
					<s n="19" xml:lang="la" type="auto">Vale.</s>
				</p>
				<p>
					<s n="20" xml:lang="la" type="auto">Basileę 27. iunii 1551.</s>
				</p>
				<p>
					<s n="21" xml:lang="la" type="auto">D. Theodorum plurima salute imperties, cui per proximum cursorem prolixas scribam literas.</s>
					<s n="22" xml:lang="la" type="auto">Salutabis etiam nomine meo generum tuum cum Gvalthero, qui ad ternas literas nihil respondit.</s>
				</p>
				<p>
					<s n="23" xml:lang="la" type="auto">T[uus] Gastius.</s>
				</p>
				<p>
					<s n="24" xml:lang="la" type="auto">Doctissimo viro d. magistro Heynricho Bullingero, pastori vigilantissimo.</s>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
