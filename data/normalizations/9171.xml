<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9171">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9171</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ut annus hic tuae humanitati tuisque omnibus, clarissime vir et pater in Christo colende, imprimis vero ecclesiae Christi et reipublicae foelix sit et salutaris, per Christum toto pectore<note target="fn1" type="footnote"/> oro.</s>
					<s n="3" xml:lang="la" type="auto">Ultimas tuae humanitatis literas scriptas 19. decembris eiusdem mensis 23. accepi.</s>
					<s n="4" xml:lang="la" type="auto">Quibus equidem libentissime maturius respondissem, nisi et rei, quae expedienda erat, et itineris imprimis difficultas impedimento fuisset.</s>
					<s n="5" xml:lang="la" type="auto">Cum enim exulum Gallicorum literas, quas nunc remitto, tuto reddere non possem et quotidie certiora de contributione nostrorum expectarem, ita protracta hactenus sunt omnia, ut etiam nunc excusatione apud te longiore uti me et pigeat et pudeat.</s>
					<s n="6" xml:lang="la" type="auto">Quid autem ad intercessionem tuam et fratrum expectandum sit, ex scriptis, quae mitto, fusius quam ex epistolio isto cognosces, ex quibus et fidem nostram et diligentiam perspicies.</s>
					<s n="7" xml:lang="la" type="auto">Quamprimum enim mihi literae tuae allatae sunt, convocatis fratribus ex nobis tres utrunque consulem convenimus ostensa epistola et tua et exulum Gallicorum in vernaculam linguam a nobis conversa, quae quidem utraque cum supplice libello nostro eo, quo significamus, die senatui praelectae sunt, et quod ex nostra ad ecclesias cohortatione cernis, decretum est.</s>
					<s n="8" xml:lang="la" type="auto">Nondum tamen contributio facta est, de qua tamen non dubito, si magistratus admoneatur, nullam fore moram.</s>
					<s n="9" xml:lang="la" type="auto">Tua vero humanitas pro sua prudentia mihi et fratribus stimulum addere potest, quem et civiliter in pios bonosque viros dirigere queam.</s>
					<s n="10" xml:lang="la" type="auto">Qui enim cito dat, bis dat.</s>
				</p>
				<p>
					<s n="11" xml:lang="la" type="auto">De Rabsacico scripto aliud nunc dicere non possum, quam quod postrema ad te epistola data significavi.</s>
					<s n="12" xml:lang="la" type="auto">Difficultas itineris multa impediit, et cum d. doctor Peyerus in agro habitet, raro, quid agat, scio, nisi quod audio quotidie illum Basiliensem ad se adventantem expectare nuncium, per quem fortasse, quae petimus, adferentur.</s>
					<s n="13" xml:lang="la" type="auto">Alias pro suo in religionem et patriae salutem zelo, ubi opus est, Socraticum cognosco.</s>
					<s n="14" xml:lang="la" type="auto">Legi obiter illius deploratissime nebulonis, legati Gallici, ut ipse nuncupo, Bell-Laferers, vanissimam futilissimamque apologiam.</s>
					<s n="15" xml:lang="la" type="auto">Quantum autem nostrorum non silentium tantum, sed etiam, ut ipsum comitiorum responsum a pontificio descriptum publice ostendit, consensus pectus omnium piorum et patriam amantium perfodiat, dici non potest.</s>
					<s n="16" xml:lang="la" type="auto">Videmus igitur degeneres Helvetios contra generosos in Gallia et novos Helvetios arma ferre.</s>
				</p>
				<p>
					<s n="17" xml:lang="la" type="auto">Quare carmini, quod nuper misi, ut prophetia integra sit, hanc quoque adiicere precatiunculam licet: Herr Christ, bschirm du die herde, Die wölff wuͤtend mit macht; Kein hilff ist sonst uff erden.</s>
				</p>
				<p>
					<s n="18" xml:lang="de" type="auto">Stürz du mit deiner Kraft, die gar verworfen sind;</s>
				</p>
				<p>
					<s n="19" xml:lang="de" type="auto">Mit Paulo wollst bekehren, die sich anwesend sperren, verzeihen ihre Sünden.</s>
					<s n="20" xml:lang="de" type="auto">Amen.</s>
				</p>
				<p>
					<s n="21" xml:lang="la" type="auto">Vale cum tuis et d. d. fratribus omnibus, quos omnes tecum fratres nostri, consules, doctores Peyerus, Burgoverus, Holzachius, Beatus Leo, Benedictus Stockerus [Stokar, Stockar] iunior caeterique amici reverenter et officiose salutant.</s>
					<s n="22" xml:lang="la" type="auto">15. ianuaii 1573.</s>
				</p>
				<p>
					<s n="23" xml:lang="la" type="auto">Tuae humanitatis studiosissimus Iohannes Conradus Ulmerus.</s>
					<s n="24" xml:lang="la" type="auto">Clarissimo viro atque eximio Iesu Christi servo d. Heinrico Bullingero, antistiti ecclesiae Tigurinae fidelissimo, domino et patri suo in Christo summe colendo.</s>
				</p>
			</div>
		</body>
	</text>
</TEI>
