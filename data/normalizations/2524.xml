<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2524">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2524</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia Christi tecum, optime Bullingere in Christo observande etc.</s>
				</p>
				<p>
					<s n="2" xml:lang="la" type="auto">Verum est, quod veteri dicitur proverbio apud Salomonem: Spes, que differtur, adfligit animam.</s>
					<s n="3" xml:lang="la" type="auto">Nam ego cum nostro Nicolao cupientes Christi gloriam apud Rapoltsteinenses promotam multisque oblatis occasionibus anxii expectavimus a barone Egenolpho, qui nobis videbatur toto pectore Christum amplexurus, benignum responsum.</s>
					<s n="4" xml:lang="la" type="auto">Pręterea publice in ecclesiis nostris habitis depręcationibus ad deum per Iesum Christum oravimus, ut ad se baronis animum inclinaret, ne hoc, quod hactenus ore fassus erat, opere negaret.</s>
				</p>
				<p>
					<s n="5" xml:lang="la" type="auto">Commendavimus bonum et exulem fratrem Willingum urgentes, ut quam maturrime certo aliquo die dicto negotium absolveret.</s>
				</p>
				<p>
					<s n="6" xml:lang="la" type="auto">Adhoc scripsi ego quosdam articulos illi significans, qua animi pietate et constantia, quorum etiamnum consilio, nempe piorum quique animum ad pietatis studium adplicuissent, et qua fide hoc cęleste et dei opus aggrediendum foret etc., et ne diffideret cęptis perpetuum dei auxilium defuturum.</s>
				</p>
				<p>
					<s n="7" xml:lang="la" type="auto">Sed videmur aquam e pumice postulasse; nil respondet, qum tamen mater illum sedulo extimularit.</s>
					<s n="8" xml:lang="la" type="auto">Hinc certo intelligimus nos frustra expectare, et dum putabamus montes parituros, nunc videmus ridiculum nasci murem et hunc adolescentem malevolorum pravis seduci consiliis, qui metuunt, ne veniam Romani tollentes locum et gentem.</s>
					<s n="9" xml:lang="la" type="auto">O contemptus et idolum humanę sapientię, quę se deo non subiicit; o durum iuditium in eos, qui pręsunt.</s>
					<s n="10" xml:lang="la" type="auto">Poenitet nos margaritas obiecisse porcis; orabimus tamen nihilominus, ut deus det illis poenitentiam ab operibus mortuis.</s>
				</p>
				<p>
					<s n="11" xml:lang="la" type="auto">Significabis ista d. Ioanni Willingo, ne amplius expectet nutantes et qui consulunt carnem et sanguinem; erit illi locus, quo maiori possit fructu pręesse.</s>
				</p>
				<p>
					<s n="12" xml:lang="la" type="auto">Principis nostri adventus cottidie nunciatur per veredarios; sed nondum contigit videre.</s>
					<s n="13" xml:lang="la" type="auto">Fama magis ac magis crebrescit duxisse uxorem virginem; utinam rediret unius uxoris maritus.</s>
					<s n="14" xml:lang="la" type="auto">Ecclesia nostra utcunque bene habet pręter hoc, quod indisciplinati perpetuo suo luxu omnia conspurcant et vix possint coerceri etc.</s>
					<s n="15" xml:lang="la" type="auto">Rumores belli varii, sed incerti.</s>
				</p>
				<p>
					<s n="16" xml:lang="la" type="auto">De vestris vicinis mira referuntur, utinam falsa etc.</s>
					<s n="17" xml:lang="la" type="auto">Alberthus Brandenburgensis etc. clam conscribit exercitum, cui vero, ignoratur; minatur episcopo Trevirensi ac Argentoratensi scripsitque proceribus Francfordię congregatis in hunc modum: "Machents, wie ir wellint, so muͦß ich dem langen pfaffen von Trier den rock kurtzeren und den hasenjeger von Strasburg mit hunden hetzen; obs mir aber felet, so ist es mir umb ein hietlin vollen fleisch zu thon."</s>
					<s n="18" xml:lang="la" type="auto">Varię sunt practicę; ver et aestas omnia declarabunt.</s>
					<s n="19" xml:lang="la" type="auto">Vęh impoenitentibus Germanis.</s>
					<s n="20" xml:lang="la" type="auto">Ego utcunque valeo, corpore debilis, quod baculo innixus circumfero etc.</s>
				</p>
				<p>
					<s n="21" xml:lang="la" type="auto">Ora pro nobis cum fratribus omnibus, ne verbum Christi blasphemetur, quod itidem pro vestris facturi sumus.</s>
				</p>
				<p>
					<s n="22" xml:lang="la" type="auto">Salutabis nostro omnium nomine et domesticos, fratres ac familiares.</s>
					<s n="23" xml:lang="la" type="auto">Richenvillę 8. ianuarii 1555.</s>
				</p>
				<p>
					<s n="24" xml:lang="la" type="auto">Tuus ex animo Erbius.</s>
				</p>
				<p>
					<s n="25" xml:lang="la" type="auto">Salutant te Nicolaus ac reliqui omnes etc.</s>
				</p>
				<p>
					<s n="26" xml:lang="la" type="auto">Eximio pietate et doctrina viro d. Henrycho Bullingero, ecclesię Tigurinę antistiti, fratri charissimo etc.</s>
				</p>
				<p>
					<s n="27" xml:lang="de" type="auto">Zürich etc.</s>
				</p>
			</div>
		</body>
	</text>
</TEI>
