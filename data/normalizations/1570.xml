<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1570">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1570</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Binas tuas accepi et intellexi studium tuum erga me, pro qua re tibi ago gratias immensas relaturus etiam data occasione.</s>
					<s n="3" xml:lang="la" type="auto">Accepi sessiones Tridentinorum patrum, legam et bona fide per certum virum remittam.<note type="margin">dazu a.R.: "Imo accepit Cęlius noster, qui mihi altera die mutuo dedit."</note></s>
				</p>
				<p>
					<s n="4" xml:lang="la" type="auto">Verum heus tu, mitto ad te propositiones, quas d. Borrhaus noster protrudit hoc periculoso tempore; sapiunt Osiandricum dogma.</s>
					<s n="5" xml:lang="la" type="auto">Cupio itaque scire, quid de illis sentias quidve iudices.</s>
					<s n="6" xml:lang="la" type="auto">Disputarunt nostri, sed ne verbulo attigerunt propositiones de iustitia Osiandrica, quia non legerunt illius dogma.</s>
					<s n="7" xml:lang="la" type="auto">Quid si pergat nostram turbare ecclesiam homo plenus dogmatum?</s>
					<s n="8" xml:lang="la" type="auto">Expecto tuam hac de re sententiam.</s>
				</p>
				<p>
					<s n="9" xml:lang="la" type="auto">Praeterea mitto apologiam regis Gallici contra Caesaris scriptum et hoc soleo mirari, cur nullam faciat mentionem Parmensis belli.</s>
					<s n="10" xml:lang="la" type="auto">De novis rebus hec habemus: Martinus de Rossa collegit militem in Inferiore Germania nomine Caesaris.</s>
					<s n="11" xml:lang="la" type="auto">Aquarum inundatio magnum detrimentum dedit Prabantinis.</s>
					<s n="12" xml:lang="la" type="auto">Norembergae 300 et quinquaginta domus combustae sunt, miserabile spectaculum.</s>
					<s n="13" xml:lang="la" type="auto">Non procul ab Ambergo ecclesia in rure multis signis clara et anathematibus ornata combusta est, et nemo ausus accedere ad reprimendum incendium; e cęlo tactum est templum, sicque idololatriam dominus delevit eo in loco.</s>
					<s n="14" xml:lang="la" type="auto">Utinam et Tridentinis hypocritis suam manum ostenderet, quo tandem cessarent os in cęlum ponere.</s>
				</p>
				<p>
					<s n="15" xml:lang="la" type="auto">Audio miraculum quoddam accidisse Tridenti, quum canerent die quodam officium de spiritu sancto, volavit in templum super altare ulula, quam et cęperunt, quę evertit calicem in altario.</s>
					<s n="16" xml:lang="la" type="auto">Sic solet spiritus sanctus venire ad patres istos sanctissimos.</s>
				</p>
				<p>
					<s n="17" xml:lang="la" type="auto">Aiunt Danum habere ingentem exercitum in Holsatia, quem in locum sit missurus militem, adhuc ignoratur.</s>
					<s n="18" xml:lang="la" type="auto">Turbabitur Germania ab omnibus partibus.</s>
				</p>
				<p>
					<s n="19" xml:lang="la" type="auto">Fertur fama conclusum fuisse a Caesareanis, ut episcopi Germani mitterentur in Hispaniam et Hispanos in Germaniam, quo melior tranquillitas ecclesiae possit constitui; sed fabulam puto esse.</s>
					<s n="20" xml:lang="la" type="auto">Sed hoc certum est, nemo episcoporum audebit discedere sine consensu Caesaris ex isto colloquio.</s>
				</p>
				<p>
					<s n="21" xml:lang="la" type="auto">Aiunt insuper Philippum Melanchthonem Norimbergae fuisse, sed iterum revocatum a principe; alias periisset bonus et pius vir.</s>
					<s n="22" xml:lang="la" type="auto">Augustani concionatores mirum in modum olei unctionem et instituerunt iuxta baptismum unctionem ab episcopo consecratam; nebulones sunt, et quicquid hactenus docuerunt, iam ostendunt se ex animo nunquam bono docuisse.</s>
				</p>
				<p>
					<s n="23" xml:lang="la" type="auto">Vale.</s>
					<s n="24" xml:lang="la" type="auto">Basileę 19. februarii 1552.</s>
				</p>
				<p>
					<s n="25" xml:lang="la" type="auto">T[uus] Gastius ex animo.</s>
				</p>
				<p>
					<s n="26" xml:lang="de" type="auto">An den wohlgelehrten Herren Meister Heinrich Bullingerin, Lutpriester zu Zürich, meinem günstigen Herren zu Handen.</s>
					<s n="27" xml:lang="de" type="auto">Zürich.</s>
				</p>
			</div>
		</body>
	</text>
</TEI>
