<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7336">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7336</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tuas accepi bona fide, charissime frater.</s>
					<s n="3" xml:lang="la" type="auto">Quae de rebus Gallicis habeo, consignata in chartam his inclusi; pro certis haec feruntur.</s>
					<s n="4" xml:lang="la" type="auto">Ego alias expecto literas de Matiscone; timeo tamen actum esse de eis.</s>
					<s n="5" xml:lang="la" type="auto">Basilea etiam scribitur incursionem esse factam, sed repulsos.</s>
					<s n="6" xml:lang="la" type="auto">Metuo, ne, cum pauci sint in civitate, ne tantis copiis possint resistere.</s>
					<s n="7" xml:lang="la" type="auto">Sed victoria est in manu dei.</s>
					<s n="8" xml:lang="la" type="auto">De Aurelia obsessa nihil hactenus audivi; si obsessa est, intra 3 septimanas obsessa est.</s>
					<s n="9" xml:lang="la" type="auto">Legatus male se gerit; optarem illi mentem meliorem.</s>
					<s n="10" xml:lang="la" type="auto">Dominum sequitur interpres et fere antevertit etc.</s>
				</p>
				<p>
					<s n="11" xml:lang="la" type="auto">Certum est Italiam inundatione aquarum damnum accepisse in hominibus, aedificiis, agris irreparabile et horrendum.</s>
				</p>
				<p>
					<s n="12" xml:lang="la" type="auto">Certum est Turcam instituere expeditionem, qualem hominum memoria nullus ante ipsum princeps fecit.</s>
					<s n="13" xml:lang="la" type="auto">Verisimile est Waywodam haeredem institutum esse Poloni, utpote cuius ex sorore nepos est; Isabela enim Polona nupta fuit Ioanni, regi Hungariae.</s>
					<s n="14" xml:lang="la" type="auto">De his alias; non enim superest tempus et ocium scribendi.</s>
				</p>
				<p>
					<s n="15" xml:lang="la" type="auto">Utinam Borromeus cognatum suum ab Emps, episcopum Constantiensem, secum abduxisset ad sua gaudia.</s>
					<s n="16" xml:lang="la" type="auto">Sed dominus cuique suum constituit terminum, quem nemo praeteribit.</s>
					<s n="17" xml:lang="de" type="auto">Es hat uns Gott dieser Tagen gnädig begabet und uns gäben ein Bürgermeister an Herren Müllers seligen statt, Meister Hansen Bremen, ist gar ein gotsfürchtiger, redlicher Mann, und zum Statthalter und Obristen Meister Meister Heinrich Thoman, alten Vogt zu Kyburg.</s>
					<s n="18" xml:lang="la" type="auto">Dominus benedicat tibi et servet te ac domum tuam et nuper natum infantulum; gratulor tibi etc.</s>
				</p>
				<p>
					<s n="19" xml:lang="la" type="auto">Saluta tres d. consules, d. Carolum, d. Pontisellam et Gantnerum et bonos omnes.</s>
					<s n="20" xml:lang="la" type="auto">Si quid certi accepero, scribam alias.</s>
				</p>
				<p>
					<s n="21" xml:lang="la" type="auto">Tiguri 19. decembris 1567, quo die ante annos 5 in Gallia pugnabatur.</s>
					<s n="22" xml:lang="la" type="auto">Utinam hodie sarciatur pax aut pugnatur meliore fortuna.</s>
					<s n="23" xml:lang="la" type="auto">Quod domino placitum est, fiat!</s>
				</p>
				<p>
					<s n="24" xml:lang="la" type="auto">H[einrychus] Bullingerus senior, tuus.</s>
				</p>
				<p>
					<s n="25" xml:lang="la" type="auto">Praestantissimo viro d. Thobiae Eglio, Curiensis ecclesiae ministro, fideli domino et fratri meo colendo et dilecto.</s>
				</p>
				<p>
					<s n="26" xml:lang="la" type="auto">Chur.</s>
				</p>
			</div>
		</body>
	</text>
</TEI>
