<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9109">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9109</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod collega meus amplitudini tuae, reverendissime domine, satis superque depinxit, quanta protervitate haeretici nostri sub ovilla pelle superiores in dies evadant idque horum maxime opera, qui scientiam aliquam prae se ferunt aut ferre videntur, non est, ut ego sexcentis aliis implicitum curis verbosius obtundam.</s>
					<s n="3" xml:lang="la" type="auto">Non vituperamus, quod Gantnerus Tigurinam confessionem amplexari videatur, contra quam ne ante synodum disputatricem commisisse aliquid voluit haberi.</s>
					<s n="4" xml:lang="la" type="auto">Aegre autem ferimus, quod contra sententiam, literas, sigilla, conventa a senatu nostro absolvitur, qui pauciores senatui quam synodo vigilias creavit, posthabito scandalo, quod ille invexit quodque ceu mortiferum spiculum animis hominum persuasis adhuc inhaerescit, poenitentia et reconciliatione conspicua non eluitur.</s>
					<s n="5" xml:lang="la" type="auto">Persuasit homo arrogantissimus pene omnibus se Tiguri nuper fuisse, ubi vestris consiliis imploratis responsum acceperit satis esse, si Tigurinę confessioni subscripserit.</s>
					<s n="6" xml:lang="la" type="auto">Unde, quod dudum augurabar, sequitur nos odio ringi mero et nolle nobis satisfieri esseque vobis omnibus acerbiores etc.</s>
					<s n="7" xml:lang="la" type="auto">Si ergo hoc satis est et flocci interim pendendum, quod antecesserit, nec ita agendum sit, ut ad tollenda scandala et suspiciones insontibus iniectas eruendas clara revocatione et poenitentia discrimen veritatis et mendacii ponatur, non video, non inquam video, quid in his partibus sim utilis; malo inglorius in angulo aliquo delitescere etc.</s>
					<s n="8" xml:lang="la" type="auto">Rogamus tuam amplitudinem, ut, quid cum insano Gantnero egeritis, nos quamprimum certiores faciatis.</s>
					<s n="9" xml:lang="la" type="auto">Satis mihi iampridem haec declarasti; interim vestro patrocinio cum ille turpissime abutatur, cupimus ea de re informari luculentius.</s>
					<s n="10" xml:lang="la" type="auto">Aut enim impium hoc senatusconsultum irritum habebunt, aut concionandi munere interdictum nobis erit.</s>
				</p>
				<p>
					<s n="11" xml:lang="la" type="auto">Puto autem haec ita deum moderari, ut manifestentur interim occulti quidam haereticorum fautores, quorum operam prodesse nobis antea putabamus; inter hos P[ontisellam] non immerito numero, qui unicum Gantnerum pluris facit quam reliquos fratres omnes, quorum nullus est, qui Gantnerum eruditione aut non superet aut exaequet.</s>
					<s n="12" xml:lang="la" type="auto">Quid autem P[ontisellam] urgeat aut moveat, qui reliquis stupidioribus schola esse debebat, divinare non est difficile.</s>
					<s n="13" xml:lang="la" type="auto">Verum certum est, quod proverbio dicitur: cum claudis subclaudicare disces.</s>
					<s n="14" xml:lang="la" type="auto">Si Müllerus de Gantneri negocio ex arbitrio et relatu P[ontisellae] aliquid narravit, certe imprudenter hoc fecit, siquidem, quomodo res tota se habeat, plane ignoret.</s>
					<s n="15" xml:lang="la" type="auto">Nunc ea de re plura scribere supersedeo postea brevitatem istam verbosioribus pensaturus.</s>
					<s n="16" xml:lang="la" type="auto">Detegitur proditio quaedam Rh[etiensis], de qua alias.</s>
					<s n="17" xml:lang="la" type="auto">Nunc desino te obtundere.</s>
				</p>
				<p>
					<s n="18" xml:lang="la" type="auto">Salutat te d. consul Willius et d. Ambrosius, quibus dolet protervitas quorundam tenebrionum etc.</s>
				</p>
				<p>
					<s n="19" xml:lang="la" type="auto">Ocyssime sub undis negociorum 1572. 24. novembris Curię.</s>
					<s n="20" xml:lang="la" type="auto">Tuae amplitudini subiectissimus Th[obias] Ic[onius].</s>
				</p>
				<p>
					<s n="21" xml:lang="la" type="auto">Amplissimo viro eruditione, virtute, pietate et dignitate ornatissimo d. Heinrycho Bullingero, Tigurinae ecclesię antistiti primario, d. suo singulari observantia colendissimo.</s>
				</p>
				<p>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
