<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9106">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9106</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripsi his diebus ad fratrem meum de obitu Samuelis Telamonii nostri, de quo omnes sane boni apud nos dolent et dolere debent, quamvis ille ad meliora sit translatus.</s>
					<s n="3" xml:lang="la" type="auto">Pestem illic grassantem valde metuebat ideoque aegre hinc avulsus est.</s>
					<s n="4" xml:lang="la" type="auto">Prima novembris sanus adhuc venam dextr brachii incidit; sed non bene fuit illa tacta, unde mox brachium totum intumuit, et febres illum pestilentiales invaserunt, et decima huius mensis tandem prorsus confecerunt.</s>
				</p>
				<p>
					<s n="5" xml:lang="la" type="auto">Scripseram nuper hac de re paulo aliter, quia non aliter tum intellexeram.</s>
				</p>
				<p>
					<s n="6" xml:lang="la" type="auto">Singularem hic amisimus amicum et fautorem.</s>
					<s n="7" xml:lang="la" type="auto">Aliunde nihil habemus, nisi quae feruntur de conventu adversariorum Lucernae acto, ubi aiunt pontificiorum, Hispanorum et Gallorum atque aliorum legatorum magnam fuisse frequentiam.</s>
					<s n="8" xml:lang="la" type="auto">Quid ibi parturierint, facile est cogitare, et tempus id revelabit.</s>
				</p>
				<p>
					<s n="9" xml:lang="la" type="auto">Comitia indicentur ob hanc rem communia, et audiunt nostri haec tria nobis proponenda fore: 1. ut ex terris nostris eiiciamus omnes illos Gallos et regis subditos, qui hoc tempore ad nos fugerunt; 2. ut declaremus illis, quid in his turbis a nobis expectare debeant; 3. ut foedera nostra de novo praestito iuramento confirmentur.</s>
					<s n="10" xml:lang="la" type="auto">Quid sub hisce postulatis lateat, prudentiores facile aestimare possunt.</s>
					<s n="11" xml:lang="la" type="auto">Hic nobis multa opus erit concordia; eam dominus nostris largiri dignetur omnibus.</s>
					<s n="12" xml:lang="la" type="auto">De Geneva scribit mihi gener meus Blasius Marcuardus, quod multi Gallorum, qui illuc concesserant, in Gallias rursus revertantur, id quod rei non bonae signum est; multi etiam passim pericula ista cernentes deficiunt et ad vomitum redeunt<note target="fn1" type="footnote"/>.</s>
					<s n="13" xml:lang="la" type="auto">Ex Germania nihil habemus, nisi quod principes non satis sibi mutuo fidant et quod Albanus aliquibus iam minitari incipiat; si quid tu habueris, communica nobiscum, quaeso.</s>
					<s n="14" xml:lang="la" type="auto">Nostrum est precibus fatigare deum, ut nostri misereatur et stellas, hoc est ecclesias nostras, manu sua conservet et tueatur.</s>
					<s n="15" xml:lang="la" type="auto">Salutant te consules ambo et quęstor uterque, Diesbachius, Hagenbergius etc.</s>
				</p>
				<p>
					<s n="16" xml:lang="la" type="auto">Profectus est his diebus Diesbachius cum quibusdam aliis in Sabaudiam nostram pro reficiendis munitioribus locis, quos nostri in istis partibus possident, utpote Iferdunum, Morgias, Chilium etc.</s>
					<s n="17" xml:lang="la" type="auto">Porficiscentur etiam Genevam.</s>
					<s n="18" xml:lang="la" type="auto">Collectae summam nondum habeo, puto autem esse ad quatuor aut quinque millia librarum; Genevam nihildum missum est, propterea quod maior fere exulum horum pars se in ditionem nostratium confert et praesertim pauperum; nam qui aliquid habent, hos Genevenses plaerumque secum retinent.</s>
					<s n="19" xml:lang="la" type="auto">Aliud iam non habeo, nisi quod rogo, ut fratres omnes meo nomine salutes.</s>
				</p>
				<p>
					<s n="20" xml:lang="de" type="auto">Bernae 20. novembris 1572.</s>
				</p>
				<p>
					<s n="21" xml:lang="la" type="auto">I[oahnnes] H[allerus], tuus semper.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
			</div>
		</body>
	</text>
</TEI>
