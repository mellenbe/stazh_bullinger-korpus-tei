<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization796">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #796</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Dum expecto occasionem dandi ad te literas, compater in domino charissime, mora trahitur prolixior, quam volebam.</s>
					<s n="3" xml:lang="la" type="auto">Accepi 16. decembris anno praeterito (utinam et omnia ecclesię Christi incommoda una cum illo transierint) et literas tuas et xenium novi huius anni Ioanni Heinricho, filio tuo secundum regenerationis sacramentum et meo secundum carnem, animo amico et paterno missum.</s>
					<s n="4" xml:lang="la" type="auto">Utinam et tibi tantisper liceat esse in vivis modo, sed et in pace, qua nunc es, utriusque et ecclesię et domus tuę dum Ioannes Heinrychus et aetate et gratia Christi grandescat et animi tui benevolentię respondeat.</s>
					<s n="5" xml:lang="la" type="auto">Agimus tibi nostro pariter et illius nomine gratias et infantiam illius precibus tuis coram domino commendamus.</s>
					<s n="6" xml:lang="la" type="auto">Dominus rependat centuplum et fortunet substantiam tuam in suam gloriam et tuorum commoditatem.</s>
				</p>
				<p>
					<s n="7" xml:lang="la" type="auto">Cęterum, nisi fallor, constitutum hic est, ut sequenti die sabbatho hinc ad vos legati a senatu nostro in causa compatris nostri d. Halleri missi, id quod eam ob causam scribo, ut, si quid ad illorum putaveris adventum agendum, in tempore agas, spero enim te hasce accepturum eo die, qui illi hic abibunt.</s>
				</p>
				<p>
					<s n="8" xml:lang="la" type="auto">Transibunt autem, ut audio, Lucernam, antequam ad vos veniant.</s>
					<s n="9" xml:lang="la" type="auto">Si commodum videbitur, obsecro, sis coram illis et mei memor; nam nisi aliam habituri sunt necessitatis meę rationem, non video, quomodo hic manere possim; ipsa me necessitas coget, ut rebus meis alibi provideam.</s>
					<s n="10" xml:lang="la" type="auto">Dominus Hallerus compater bene sperare iubet; utinam non et ipse fallatur.</s>
				</p>
				<p>
					<s n="11" xml:lang="la" type="auto">Propero per gratiam domini ad fines Psalterii mei, quem brevi tempore absolvere possum.</s>
					<s n="12" xml:lang="la" type="auto">Quapropter magnopere velim, ut dominus Gvaltherus eam illius partem ad me remittat, quam isthic, cum discederem, retinuit; sunt enim in illa pleraque revidenda.</s>
					<s n="13" xml:lang="la" type="auto">Poterit hoc forsan facere per eum, qui has reddit, vel per ministros legatorum nostrorum.</s>
					<s n="14" xml:lang="la" type="auto">Dicas ei meo nomine et uxori eius salutem et hęc simul indica; scripsi illi eadem de re nuper nec dubito, quin literas acceperit.</s>
				</p>
				<p>
					<s n="15" xml:lang="de" type="auto">Wollen von unsern aller wegen allen den eueren, jungen und alten, auch der Mutter Klünglerin ein seliges, Friedenrichs und frommes Jahr wünschen.</s>
					<s n="16" xml:lang="de" type="auto">Der Herr behüte Euch alle für Leid und Kummer.</s>
					<s n="17" xml:lang="la" type="auto">Bernę 7. ianuarii 1550.</s>
				</p>
				<p>
					<s n="18" xml:lang="la" type="auto">W[olfgangus] Musc[ulus] comp[ater] tuus in domino.</s>
					<s n="19" xml:lang="la" type="auto">Et domino Gervasio nostro salutem plurimam et reliquis dominis ac fratribus.</s>
				</p>
				<p>
					<s n="20" xml:lang="la" type="auto">Clarissimo theologo m. Heinricho Bullingero, compatri in Christo charissimo.</s>
				</p>
				<p>
					<s n="21" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
