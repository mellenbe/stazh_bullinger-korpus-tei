<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2442">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2442</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem Christi servatoris omnium.</s>
					<s n="2" xml:lang="la" type="auto">Non ego tanta fiducia vel potius audacia fuissem unquam, observande d. Bullingere, qui meis aliquando te literis appellarem, tua quamvis bonitate multum confisus et humanitate fretus, utpote cui poteram id encomii vere tribuere, quod ad condonandum facile sis, si quid adversum te vel confidentius vel etiam impudentius admissum esset.</s>
					<s n="3" xml:lang="la" type="auto">Nunc ad illud <foreign xml:lang="el">σθγγνςμονικον</foreign> tuum, quia ad te scribendi necessaria quaedam accessit alia causa, diutius id nolui detractare.</s>
				</p>
				<p>
					<s n="4" xml:lang="la" type="auto">Haud ita multi praeteriere dies, quod socer meus d. Musculus quibusdam de causis Basileae fuit apud Hervagium typographum.</s>
					<s n="5" xml:lang="la" type="auto">Iussit ibi filio suo Abrahamo, qui duo Geneseos ab Hervagio nuper excusa mihi mitteret exemplaria, quorum alterum ego Tigurum ad te transmitterem.</s>
					<s n="6" xml:lang="la" type="auto">Iter, quod hinc isthuc ducit, quia minus frequens est, usus sum opera d. Petri Sartoris, Arburgensis ecclesiastae, qui quia illinc ad vos est regia via, librum istum ad te transferri curavit; nam alioquin est rarum quiddam fidus tabellarius, cui quidvis audeas tuto committere.</s>
					<s n="7" xml:lang="la" type="auto">Te, observande d. Bullingere, rogatum velim, ut, quam potes primum, si non per literas, alia tamen quocunque fiat modo, significes, num, quod a me missum est, receperis, non quidem quasi qui mihi responderi urgeam propterea, quod ipse scripsi, sed quo tranquillior ego sim magisque securus tanquam de libro curato possimque socero meo d. Musculo certam aliquam reddere rationem.</s>
					<s n="8" xml:lang="la" type="auto">Quod reliquum est, hac epistolium petitione concludam te rogans, qui me tibi semper velis habere commendatum; ego me vicissim in omnibus, quę discipulum decent, officiis paratissimum offero.</s>
					<s n="9" xml:lang="la" type="auto">Multum enim me Tigurinis debere libenter agnosco, quippe qui scholae Tigurinae fuerim alumnus et discipulus aliquamdiu.</s>
					<s n="10" xml:lang="la" type="auto">Ea praeter beneficia tibi me tuaeque domui multum devinctum esse fateor; nam in principiis artis ludendi testudine tuus me filius Heinrychus instituit, dialecticam Lud[ovicus] Lavaterus tradidit, arithmetices, quę mathemathum, quas vocant, mater est, praeceptis Simlerus imbuit.</s>
					<s n="11" xml:lang="la" type="auto">Ita quidem non immerito tibi tuisque faveo prae caeteris.</s>
					<s n="12" xml:lang="la" type="auto">Vale, observande d. Bullingere.</s>
					<s n="13" xml:lang="la" type="auto">Salutabis meo nomine liberos tuos et generos, d. m. Huldr[ychum] Zvinglium, Lavaterum et Simlerum.</s>
					<s n="14" xml:lang="la" type="auto">Zofingae 1554 pridie calendas novembris.</s>
				</p>
				<p>
					<s n="15" xml:lang="la" type="auto">Valentinus Ampelander totus tibi deditissimus.</s>
					<s n="16" xml:lang="la" type="auto">Ornatissimo viro d. m. Heinrycho Bullingero, ecclesiae Tigurinae pastori vigilantissimo, domino suo plurimum observando.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
