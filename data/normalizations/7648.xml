<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7648">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7648</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil plane nunc, quod scribam, comperti aut certi habeo, nisi quod valde miror interpretis impudentiam.</s>
					<s n="3" xml:lang="la" type="auto">Audet ille amplissimo magistratui Curiensi, ut ex tuis literis intelligo, proponere, quod vanissimum est; nam praecipuus concionator et pastor eius ecclesiae, d. Ioannes Conradus Ulmerus 28. huius mensis, id est heri, in haec verba ad me scribit: "Gallorum rex Lugduni duo edicta edidit, quibus ex regno pelluntur evangelii ministri, auditores autem et discipuli ab omnibus publicis muneribus removentur.</s>
				</p>
				<p>
					<s n="4" xml:lang="la" type="auto">Nihilominus tamen senatui nostro Schaffhusiano persuadere regius legatus voluit doctrinam evangelii armis non peti, sed tantum quorundam seditiosorum animos nephariosque conatus reprimi etc.</s>
					<s n="5" xml:lang="la" type="auto">At nostri revocarunt militum signum, quod hactenus in regiis castris fuit, interdixeruntque suis severissime, ne quis posthac militet."</s>
					<s n="6" xml:lang="la" type="auto">Haec ille.</s>
					<s n="7" xml:lang="de" type="auto">So hübschlich gibt der Dolmetsch Ehrenleuten für, dass sich aber anders halt.</s>
					<s n="8" xml:lang="la" type="auto">Cavendi ergo, ne narrationibus suis in nassam pertrahant et decipiant isti homines.</s>
				</p>
				<p>
					<s n="9" xml:lang="la" type="auto">Vidi quoque literas scriptas Antverpia, in quibus continebatur Andelotum, dum ex Brittannia ad Condeum duceret 1500 equites, a regiis circumventum ad flumen quoddam trucidatis aliquot suorum cum maiore parte evasisse.</s>
					<s n="10" xml:lang="la" type="auto">Rursus alias vidi, in quibus continebatur famam quidem sparsam esse de Andeloti accepta clade, sed id nimium esse.</s>
					<s n="11" xml:lang="la" type="auto">Ita nunc quoque spargitur, nildum certi adfertur, pugnatum esse in Flandria et Hispanos delevisse primam aciem Germanorum; mox tamen, cum ventum ad triarios, acrius a Germanis esse pugnatum et fusos fugatosque Hispanos strage edita maxima.</s>
				</p>
				<p>
					<s n="12" xml:lang="la" type="auto">Nihil hic affirmo; nam certi nil habeo et de tota relatione dubito.</s>
					<s n="13" xml:lang="la" type="auto">Brevi, quid verum sit, audiemus.</s>
					<s n="14" xml:lang="la" type="auto">Schaffhusia et Ulma nunciatur aliquot Germanos episcopos ut Salisburgensem, Augustanum, Frisingensem etc. et alios quosdam per mercatores comparasse talerorum quinquies centena millia, cumque Augustani mercatores ad ducem Albanum argentum hoc transferre voluerint, interceptum esse ab Auraniis.</s>
					<s n="15" xml:lang="la" type="auto">Sed sit fides apud lectorem.</s>
					<s n="16" xml:lang="la" type="auto">Apparent hic quaedam pestis initia.</s>
				</p>
				<p>
					<s n="17" xml:lang="la" type="auto">Faciat dominus, quod bonum est in oculis eius.</s>
					<s n="18" xml:lang="la" type="auto">Optime vale cum tua domo et amicis nostris omnibus, symmystis, d. d.d.</s>
					<s n="19" xml:lang="la" type="auto">consulibus etc.</s>
				</p>
				<p>
					<s n="20" xml:lang="la" type="auto">Tiguri 29. [octobris], postera Simonis et Iudę 1568.</s>
					<s n="21" xml:lang="la" type="auto">Ocyssime.</s>
				</p>
				<p>
					<s n="22" xml:lang="la" type="auto">Bullingerus tuus.</s>
				</p>
				<p>
					<s n="23" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino meo colendo et fratri charissimo.</s>
				</p>
				<p>
					<s n="24" xml:lang="la" type="auto">Chur.</s>
				</p>
			</div>
		</body>
	</text>
</TEI>
