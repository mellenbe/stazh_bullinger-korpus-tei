<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1627">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1627</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Timuisti aliquando, vir clarissime Bullingere, ne me papistae extruderent.</s>
					<s n="2" xml:lang="la" type="auto">Sed desine de his timere; nam Galitius ipse hoc agit sedulo et curat, ut 15 ministri, qui sumus linguae Italicae, in malam rem mittamur hinc, imo durius nobiscum agit, quam illi consueverint.</s>
					<s n="3" xml:lang="la" type="auto">Nam illi solum obiiciebant nos non parcere papatui; hic clamat factos esse catabaptistas.</s>
					<s n="4" xml:lang="la" type="auto">Quid plausibilius carnalibus?</s>
					<s n="5" xml:lang="la" type="auto">quae potest esse occasio iucundior?</s>
					<s n="6" xml:lang="la" type="auto">Vix ausi fuissent sperare meliorem.</s>
				</p>
				<p>
					<s n="7" xml:lang="la" type="auto">Verissima sunt, quae scribo, ne dubita.</s>
					<s n="8" xml:lang="la" type="auto">Quod ad me quidem attinet: utinam ante bien[n]ium fuissem eiectus!</s>
					<s n="9" xml:lang="la" type="auto">Certe mea caro hoc optavisset; nam longe commodius vixissem.</s>
					<s n="10" xml:lang="la" type="auto">Sed si hoc contingat, iam desolatas videbimus plurimas ecclesias in Raetia, quae si non habeant Italum pastorem, nullum alium possunt nancisci, ut taceam de fratribus, qui huc profugerunt et cogentur in Italiam redire, id est ad carnifices.</s>
					<s n="11" xml:lang="la" type="auto">Fiat voluntas domini.</s>
					<s n="12" xml:lang="la" type="auto">Iterum affirmo vera esse, quae scribo; nam Galitius, inquam, diffamat nos magna sollicitudine affirmatque seditiosos esse (quia saepe novas ecclesiolas lucrifacimus evangelio), non modo pestilentissimis doctrinis imbutos; quin addit: "Censeo eiciendos."</s>
					<s n="13" xml:lang="la" type="auto">Ego Claven[n]am veni, et res est mihi cum medicis.</s>
					<s n="14" xml:lang="la" type="auto">Laboro enim scabie.</s>
					<s n="15" xml:lang="la" type="auto">Sed brevi, ut spero, liberabor et confestim ad vos.</s>
					<s n="16" xml:lang="la" type="auto">Tandem leno in gratiam rediit cum meretrice, quod te puto audivisse; scito rem esse verissimam.</s>
					<s n="17" xml:lang="la" type="auto">Pendet tota Italia, imo totus orbis a Germania nunc.</s>
					<s n="18" xml:lang="la" type="auto">Deus adsit suis ecclesiis et restituat pristinam libertatem.</s>
					<s n="19" xml:lang="la" type="auto">Dilapsi fere omnes personati patres.</s>
					<s n="20" xml:lang="la" type="auto">Unus eorum, Hispanus, per agrum Bergomensem iter faciens deprehensus est fraudans vectigal; simulabat enim secum advehere libros et interim sex mullos onerarat panno, factus repente ex theologo mercator.</s>
					<s n="21" xml:lang="la" type="auto">Sed dedit penas reverendissimus d[ominus] pannicida.</s>
					<s n="22" xml:lang="la" type="auto">In Italia fervat afflictio et persecutio.</s>
					<s n="23" xml:lang="la" type="auto">Duo boni fratres in carcere perierunt, alter Florentiae<note target="fn1" type="footnote"/>, alter Venetiis.</s>
					<s n="24" xml:lang="la" type="auto">Suspitio est veneno fuisse sublatos.</s>
					<s n="25" xml:lang="la" type="auto">Vale et salve cum tota familia, scola atque ecclesia.</s>
				</p>
				<p>
					<s n="26" xml:lang="la" type="auto">Claven[n]ae, pridie kalendas maii 1552.</s>
					<s n="27" xml:lang="la" type="auto">Vergerius.</s>
				</p>
				<p>
					<s n="28" xml:lang="la" type="auto">Scriptis iam literis audivi nescio quid de Ludovico, meo nepote.</s>
					<s n="29" xml:lang="la" type="auto">Statui illum remittere ad suos; sed dum venio, oro te, H[enrice] Bull[ingere], ut cures, ne quid peius contingat.</s>
					<s n="30" xml:lang="de" type="auto">4. maiii.</s>
				</p>
				<p>
					<s n="31" xml:lang="la" type="auto">Clarissimo viro d. Henrico Bullingero, fratri honorando.</s>
					<s n="32" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
