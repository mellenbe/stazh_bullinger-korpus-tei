<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization750">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #750</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Dicito, si poteris per ocium, qualisnam vox Germanis lekerli; nam id me scire valde opus est, nec nosse cupio, qualiter utantur insolentes iuristę, sed qualiter vulgus in causis forensibus.</s>
					<s n="3" xml:lang="la" type="auto">Putas forsitan me nugari; verum ego serio sic peto.</s>
					<s n="4" xml:lang="la" type="auto">Quocirca facito, ne frustra petiverim.</s>
					<s n="5" xml:lang="la" type="auto">Postquam responderis, exponam, quid mihi velim hac petitione.</s>
				</p>
				<p>
					<s n="6" xml:lang="la" type="auto">Rediit ad nos Dryander Hispanus, fert omnia bona, praterquam quod regis protector sit captus; causas in posterum se narraturum pollicitus est.</s>
					<s n="7" xml:lang="la" type="auto">Quinta novembris reliquit Angliam, quam diem quę mala praecesserint a pfaffis excogita et sparsa, pridem nimirum nosti.</s>
					<s n="8" xml:lang="la" type="auto">Inceperant sperare religionem in statum pristinum propediem redituram.</s>
					<s n="9" xml:lang="la" type="auto">Vera si narrat Dryander, mendaces sunt isti inventi.</s>
				</p>
				<p>
					<s n="10" xml:lang="la" type="auto">Narrat idem de obitu Pauli 3.; probat, quod, dum fuerit Parisii (nam per Galliam huc venit) et nuncium e Roma advenerit, mox cardinales turmatim evolarint Romam versus.</s>
					<s n="11" xml:lang="la" type="auto">Quod quidem pariter fertur de cardinali Augustano.</s>
					<s n="12" xml:lang="la" type="auto">Verum hoc compertum habes ex quęstore quem dicimus<note type="margin">a.R.: Gabr. Arnold</note>.</s>
					<s n="13" xml:lang="la" type="auto">Si res ita se habet, quid quęso putas futurum?</s>
					<s n="14" xml:lang="la" type="auto">Equidem video mutationem, sed quam, non video; spero tamen Christum aliquando respecturum ad ecclesiam suam, praesertim quod tam horrenda patrant visitatores quidam, qui mittuntur ab episcopis a Paulo missis in Germaniam ad preces Cęsaris.</s>
					<s n="15" xml:lang="la" type="auto">Dicam unum, quod huc scriptum est: Per montem Vogesum, si rechte memini, visitatorum unus missus intellexit mulierem illic comedisse carnes die, quo per papam non licuerat.</s>
					<s n="16" xml:lang="la" type="auto">Examinavit eam in templo reque comperta condemnavit ad certos ictus nudę infligendos; erat autem ipsa gravida.</s>
					<s n="17" xml:lang="la" type="auto">Educta igitur extra templum et exuta ictus est perpessa graviter et post hos impositi adhuc tres dies, per quos panem edat et aquam bibat tantum.</s>
					<s n="18" xml:lang="la" type="auto">Rediit ipsa in templum et per noctem durans mane inventa cum infante mortua.</s>
				</p>
				<p>
					<s n="19" xml:lang="la" type="auto">Addam aliud: In Angsterdam convenerunt mulieres octo, inter quas erant tres gravidę.</s>
					<s n="20" xml:lang="la" type="auto">Colloquutę sunt de deo, quemadmodum decebat pias; proditę captę sunt et condemnatę ad ignem exceptis gravidis; nam hę servatę ad partum usque similiter perierunt.</s>
					<s n="21" xml:lang="la" type="auto">Hic talis servator ratio: convictus non revocans comburitur, revocans decollatur aut strangulatur.</s>
					<s n="22" xml:lang="la" type="auto">Consyderabis cęcitatem istorum hominum, quibus deus permittit adeo graviter uti tyrannide contra bonos et pios.</s>
					<s n="23" xml:lang="la" type="auto">Divexavit aliquando me longanimitas dei quodque palam impiis tantum largiatur felicitatem.</s>
					<s n="24" xml:lang="la" type="auto">At ubi video tam infidelem cęcitatem, plane taceo et qiesco; video namque, tametsi mille ortibus singulos perderet, cęcitatem tamen istam multo graviorem esse.</s>
					<s n="25" xml:lang="la" type="auto">Qui sic enim percutitur, ignoratione dei percutitur atque adeo morte perpetua.</s>
				</p>
				<p>
					<s n="26" xml:lang="la" type="auto">Pręterea placet audire, quod nunquam vel tu vel alius quispiam, credo, audivit unquam.</s>
					<s n="27" xml:lang="la" type="auto">Obtura aures, oculos tantum sine percurrere, quod dicam: Lewgatus quidam papalis (Ciovanni della Casa) scripsit Italice contra hęreticos Germanię interque alia per occasionem excusat peccatum Sodomę laudatque et opus divinum adpellat.</s>
					<s n="28" xml:lang="la" type="auto">Vergerius hoc mihi coram Celio narravit, ut qui scripsit contra Sodomitam istum, etiam Italice, et rogatus, ut vertat Latine, promisit se obtemperaturum.</s>
					<s n="29" xml:lang="la" type="auto">Vides cęcitatem.</s>
					<s n="30" xml:lang="la" type="auto">Tales conantur nos docere fidem Christi, et Cęsar eos adiuvat.</s>
					<s n="31" xml:lang="la" type="auto">Foeditatum satis habes.</s>
					<s n="32" xml:lang="la" type="auto">Vale in domino cum tuis et fratribus omnibus.</s>
				</p>
				<p>
					<s n="33" xml:lang="la" type="auto">Basileę 2. decembris anno 1549.</s>
				</p>
				<p>
					<s n="34" xml:lang="la" type="auto">T[uus] O[svaldus] Myco[nius].</s>
				</p>
				<p>
					<note type="address">[Adresse:]</note>
					<s n="35" xml:lang="la" type="auto">D. Heinricho Bullingero, viro praestantissimo, in domino suo.</s>
					<s n="36" xml:lang="de" type="auto">Zürich.</s>
				</p>
			</div>
		</body>
	</text>
</TEI>
