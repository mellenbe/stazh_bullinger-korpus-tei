<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4867">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4867</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratulor tibi, quod salvus et incolumis domum ad tuos redieris; doleo interim, quod lavare ita, ut institueras, non potueris, video tamen domini bonitatem saepe mederi intempestivis nostris consiliis; dum nos antrorsum nitimur, ille vel per morbos vel per alias rationes retrorsum retrahit, non ut perdat, sed ut servet.</s>
					<s n="3" xml:lang="la" type="auto">Quid si hanc ipsam ob causam nunc quoque te afflixit morbo, ne lavares, id est, ne pergeres incolumitatem tuam affligere?</s>
					<s n="4" xml:lang="la" type="auto">Cum autem audio te rediisse incolumem domum, vetera a te requiro officia scribendi, maxime quid fiat in Italia cum concilio Tridentino et cum principe Florentino, et an sint Turcicae naves in mari vel Adriatico vel Tyrrheno.</s>
					<s n="5" xml:lang="la" type="auto">Imprimis autem audire et videre cupio, quid actum sit in synodo vestra praeterita; nam festinando in thermas iubebas suspensum tenerem animum, dum redires.</s>
					<s n="6" xml:lang="la" type="auto">Interea calamitate afflicti sumus hic grandinis; benignus enim pater ferulam iis admovet, qui verbis parere nolunt.</s>
					<s n="7" xml:lang="la" type="auto">Agri et vineta sub urbe perierunt; quae supra urbem ad lacum sunt, adhuc incolumia sunt per domini clementiam.</s>
				</p>
				<p>
					<s n="8" xml:lang="la" type="auto">Dominus servet nos porro.</s>
				</p>
				<p>
					<s n="9" xml:lang="la" type="auto">Ioannem Schleherum monoculum, non malum alioqui hominem, nosti.</s>
				</p>
				<p>
					<s n="10" xml:lang="la" type="auto">Is ante sesquiannum cessit Clarona, haesit apud nos.</s>
					<s n="11" xml:lang="la" type="auto">Nunc, quando Fabarienses thermas invisit et Vesenium usque rediit, captus et Sviciam ductus est.</s>
					<s n="12" xml:lang="la" type="auto">Scripsit illuc magistratus noster; responsum accepit, es syend ettlich, die werdint inn berächten.</s>
					<s n="13" xml:lang="la" type="auto">Missus est ergo protinus quaestor aerarius Sprossius, ut adsit misero.</s>
				</p>
				<p>
					<s n="14" xml:lang="la" type="auto">Abunde satis monitus est; sed monentibus non paruit.</s>
				</p>
				<p>
					<s n="15" xml:lang="la" type="auto">Quaestor nondum rediit; nescimus ergo, quid fiat aut factum sit.</s>
					<s n="16" xml:lang="la" type="auto">Plerique male ominantur; ego extrema expecto a [Quinque Pagis].</s>
					<s n="17" xml:lang="la" type="auto">- Legatus regis Coignetius scribit pios supplicationem et confessionem regi Gallorum exhibuisse; principes ergo consiliarios regis egisse per 8 aut 10 dies cum parlamento Parisiensi de caussa religionis; se tamen nescire, quid decretum sit, scire autem, quod libere fuerint voces; in aula Navarrae et Condensis libere Parisiis et palam praedicari evangelium; Sabaudum coactum fuisse pacisci cum Agroniis, quibus manet religio integra.</s>
					<s n="18" xml:lang="de" type="auto">- Wie Tobias Egli zu Euch hinauf zogen, soll er zu Wesen etliche Büchlein ausgeteilt haben, deren halben etliche Schier um ihr Leben kommen, und ist denen von Schwyz anzeigt, Egli sie dahinauf in Bünden zogen, und ist zu sorgen, sie werden auch Gespäch auf ihn machen wie auf h. Schlehorn.</s>
					<s n="19" xml:lang="de" type="auto">Darum warnt ihn bei Zeit, so er herab wolle, dass er Niemand davon sage und eine andere Strasse dann durch Schwyzer Piet suchen.</s>
				</p>
				<p>
					<s n="20" xml:lang="de" type="auto">Die frowenfeldische Sache wurde ihm dazu geschlahen; da kann man nicht zu wohl Sorge haben; nahm homines esti fremunt contra nos.</s>
					<s n="21" xml:lang="la" type="auto">Dominus servet nos.</s>
				</p>
				<p>
					<s n="22" xml:lang="la" type="auto">Vale.</s>
				</p>
				<p>
					<s n="23" xml:lang="la" type="auto">Tiguri 11. iulii 1561.</s>
				</p>
				<p>
					<s n="24" xml:lang="la" type="auto">Tuus Bullingerus.</s>
				</p>
				<p>
					<s n="25" xml:lang="la" type="auto">Saluta d. Philippum, d. d. consules et Pontasellam ac alios notos.</s>
				</p>
				<p>
					<s n="26" xml:lang="la" type="auto">Te salutant mei omnes.</s>
				</p>
				<p>
					<s n="27" xml:lang="la" type="auto">Praestantissimo viro d. Ioanni Fabritio, Curiensis ecclesiae ministro, domino et fratri colendo et percharo suo.</s>
					<s n="28" xml:lang="la" type="auto">Chur.</s>
				</p>
			</div>
		</body>
	</text>
</TEI>
