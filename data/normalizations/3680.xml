<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3680">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3680</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae tuae, reverende in Christo pater, mihi bona fide sunt redditae.</s>
				</p>
				<p>
					<s n="3" xml:lang="la" type="auto">Tantum vero abest, ut tibi apud me de intermissione literarum excusatione sit opus, quod etiam mirari satis nequeam te in tantis tuis occupationibus tam erga me esse officiosum posse.</s>
					<s n="4" xml:lang="la" type="auto">Certe, quod valetudo tua mihi magnae curae est, malim ego te aut nunquam aut rarius ad me scribere potius quam te laboribus frangi et debilitari audire.</s>
					<s n="5" xml:lang="la" type="auto">Scire ego, quae tua sint negotia, quorum ego ne decimam quidem partem sustineo, et tamen ad scribendum non raro invitus accedo.</s>
				</p>
				<p>
					<s n="6" xml:lang="la" type="auto">Labores tuos dominus fortunet et ad felicem aliquando et quietum portum perducat.</s>
					<s n="7" xml:lang="la" type="auto">De classe Turcica ne verbum quidem ante, nec tamen adeo mirum est legatum nihil de his rebus, quod illa coniunctio Turcarum cum Gallis multis iam ante suspecta est.</s>
					<s n="8" xml:lang="la" type="auto">Cum haec scriberem, legati conveniendi mihi facultas non fuit, non quod eius mihi fores non pateant, sed quod consulto ab eius congressu mihi temperem, quantum possum.</s>
					<s n="9" xml:lang="la" type="auto">Est in mea vicinia, vir Graece doctior quam Latine, qui scilicet vulgarem linguam Graecam aeque ac vernaculam suam callet, siquidem ipsi aliisque credimus, qui scilicet in illis regionibus aliquot annos in operis regis sui fuerit.</s>
					<s n="10" xml:lang="la" type="auto">Cum ergo ipse valde sit humanus et familiariter multa apud amicos de rebus exteris sibi visis et cognitis, cum insuper literatorum congressum summopere exoptet, frequentius eum adirem, nisi aliae graviores causae me retraherent.</s>
					<s n="11" xml:lang="la" type="auto">Si commode tamen possum, hodie me ad eum conferam, et si quae nova habet, sciscitari ex eo non verebor, quod is iam ante non gravate nobis in hac re suam operam detulit.</s>
					<s n="12" xml:lang="la" type="auto">Duos christianos fratres rabie Hispanica e medio sublatos esse certum est; integra tamen historia ad me non pervenit.</s>
					<s n="13" xml:lang="la" type="auto">Curabo, ut eam habeamus ex Italis fratribus, qui evangelium in Valletelina praedicant.</s>
					<s n="14" xml:lang="la" type="auto">Consulum noster alter A[mbrosius] M[arti] omnium pessime se gerit.</s>
				</p>
				<p>
					<s n="15" xml:lang="la" type="auto">Filiam suam elocavit viro pontificiae religionis, cuius frater primarius religionis nostrae hostis est.</s>
					<s n="16" xml:lang="la" type="auto">Ist thuͦmpraabst familiae Salicum.</s>
				</p>
				<p>
					<s n="17" xml:lang="la" type="auto">Frater ergo praepositi consulis filiam ad se in aedes praepositi intra episcopi claustra recepit.</s>
					<s n="18" xml:lang="la" type="auto">Ex illo ergo tempore, quo nuptiae celebratae sunt, consulis filia missas omnes diligentissime invisit nec ad contionem interea venit unquam.</s>
					<s n="19" xml:lang="la" type="auto">Religionem ergo, quam a primis annis imbibit, uno die dedidicit.</s>
				</p>
				<p>
					<s n="20" xml:lang="la" type="auto">Mirum est, quantum eo facto gestiant sacrificuli, quantum boni et pii viri vicissim offendantur.</s>
					<s n="21" xml:lang="la" type="auto">Ita pulchre consul, quis esset, prodidit, cum antehac mire fuerit lubricus, nunquam tamen in religione syncerus habitus, qui Tschudios et abbatem Fabariensem, quibus affinitate iunctus, praeceptores iam diu habuit.</s>
					<s n="22" xml:lang="la" type="auto">Tantum abest, ut ille cum sua factione quid contra episcopatum facturi sint, quod maxime salvum et incolumem [velint]; dan sy erhaltend's uff den thuͦmpraabst.</s>
					<s n="23" xml:lang="de" type="auto">Fix expectabunt huius episcopi mortem; ob es aber ihnen geraten werde, weiss Gott wohl.</s>
					<s n="24" xml:lang="la" type="auto">Nos autem amplius tacere non possumus, etsi maxima nobis invidia est sustinenda.</s>
				</p>
				<p>
					<s n="25" xml:lang="la" type="auto">Deus haec, cuius ministri sumus, vertat ad ecclesiae suae utilitatem!</s>
					<s n="26" xml:lang="la" type="auto">Depingendus erit suis coloribus, ne sua hypocrisi, quae mira est, ecclesiam omnem subvertat; nam quantae eius divitiae, quot clientes, iam ante novisti.</s>
					<s n="27" xml:lang="la" type="auto">Quotidie magis magisque experior, quam haec functio periculi et molestiae plena sit; sed via, quam semel ingressus sum, perpetranda est.</s>
					<s n="28" xml:lang="la" type="auto">Facilitate hactenus et modestia parum est effectum.</s>
				</p>
				<p>
					<s n="29" xml:lang="la" type="auto">Videmus pontificios nostra indulgentia factos esse pertinaces, nostros aliquanto etiam remissiores.</s>
					<s n="30" xml:lang="la" type="auto">Nunc plenis velis navigandum est, non amplius litus r dendum.</s>
				</p>
				<p>
					<s n="31" xml:lang="la" type="auto">Unum mihi praecipue molestum est, quod nimis procul a vobis absum, in quorum fidis et paternis consiliis non raro acquiescerem.</s>
					<s n="32" xml:lang="la" type="auto">De classe Turcica ex legato quaesivi, qui haec respondet: verum esse Turcas diripuisse duos vicos in Calabria et abduxisse hominum millia sex circiter, et quidem eos regi militare (non quidem eius stipendiis) se negare non posse; sed regem tamen illud ipsum factum tam aegre tulisse, quod de eo apud Turcicum imperatorem per legatum sit conquestus.</s>
					<s n="33" xml:lang="la" type="auto">Nam ita inter Turcam et Gallum pactum fuisse, ut, ex quibus locis erigerentur vexilla cum crucibus albis, ea classis Turcica minime infestaret.</s>
					<s n="34" xml:lang="la" type="auto">Militem vero Turcicum contra fecisse, et cum Calabria prae ceteris Gallo faveat et minime contra incursus hostiles se premunierit freta pollicitationibus Galli fore, ut, si vexilla vel signa a Turcis conspicerentur, intacti relinquerentur, ingens tamen damnum acceperit.</s>
					<s n="35" xml:lang="la" type="auto">Classem Turcicam cogitasse in Marsilia appellere, sed regem prohibuisse.</s>
				</p>
				<p>
					<s n="36" xml:lang="la" type="auto">Abiisse ergo prorsus (hoc uno nihil esse certius) exactis prius a Genuensibus sexaginta coronatorum millibus, qui de Savonensi portu valde fuerint solliciti.</s>
					<s n="37" xml:lang="la" type="auto">Cum haec ipsa cum d. Philippo communicarem, addebat se ex Italis audisse, qui hac transeunt, Turcicum militem cum magna indignatione vela retrorsum dedisse.</s>
					<s n="38" xml:lang="la" type="auto">Legatus dixit utrunque exercitum non procul a se mutuo consedisse et Philippi quidem militem pugnam exposcere, Gallos expectare, non lacessere, propterea quod in Philippi castris omnium rerum maior sit penuria, quam ut bellum ducere possit, contra in Galli castris magnam esse annonae copiam.</s>
					<s n="39" xml:lang="de" type="auto">Zudem liege der französische Hufen an der Sequeme (vielleicht hat er missredet, wird etwa wohl alsbald Somme Fluss sein) liegen in seinem grossen Vorteil, den er nicht leichtlich übergeben werde.</s>
					<s n="40" xml:lang="la" type="auto">Doch so habe Gallus einen nüwen französischen huffen in rüstung, uff die drysig tusend (has copias iam conficit ex Gallis, qui suis stipendiis Gallo militant), darmit, wie es gange, man dem fyend etwas in wäg habe ze legen.</s>
					<s n="41" xml:lang="la" type="auto">Haec legatus.</s>
				</p>
				<p>
					<s n="42" xml:lang="la" type="auto">Plura scriberem, si plus chartae suppeteret etc.</s>
					<s n="43" xml:lang="la" type="auto">Vale feliciter, reverende in Christo pater, cum omnibus tuis.</s>
				</p>
				<p>
					<s n="44" xml:lang="la" type="auto">Curiae Rhetorum 22. augusti anno 1558.</s>
				</p>
				<p>
					<s n="45" xml:lang="la" type="auto">Johannes Fabritius tui observantissimus.</s>
					<s n="46" xml:lang="la" type="auto">Clarissimo viro et eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino et patrono suo plurimum colendo.</s>
				</p>
			</div>
		</body>
	</text>
</TEI>
