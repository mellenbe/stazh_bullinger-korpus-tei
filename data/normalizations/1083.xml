<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1083">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1083</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia Christi tecum.</s>
					<s n="2" xml:lang="la" type="auto">Ut ego inanis homuntio erga te et dei virum et Christi et ecclesię Tigurinorum unicum decus et ornamentum sim optime adfectus, dies domini loquetur etc.</s>
					<s n="3" xml:lang="la" type="auto">Quartam sermonum tuorum decadem cum litteris 6. octobris primum accepi per principis nostri nobilem Schauenfussium.</s>
				</p>
				<p>
					<s n="4" xml:lang="la" type="auto">Pro quo tibi ag gratias ingentes, et dabitur forte aliquando, ut, si non pari, vel exiguo referatur.</s>
					<s n="5" xml:lang="la" type="auto">P... ssares aliquando nostrarum benedictionem vinearum; sed desunt vectores etc.</s>
					<s n="6" xml:lang="la" type="auto">In autumno revixi utcunque expeditus e vinculis crudelis tyranni herysipile, qui propemodum suis crebris inflammationibus senile et exuccum corpus enecuerat.</s>
				</p>
				<p>
					<s n="7" xml:lang="la" type="auto">Aderat tum apud me, quando tuę reddebantur, d. Barptolomeus Westhemerus a Mylhusanis (ut nosti forte) dimissus, homo meo iudicio cum pius tum et eruditionis non vulgaris et vetus ille meus conterraneus.</s>
				</p>
				<p>
					<s n="8" xml:lang="la" type="auto">Qui forte mihi adiungeretur, si loquentia pro rostris populo grata foret.</s>
				</p>
				<p>
					<s n="9" xml:lang="la" type="auto">Nos vero hic, quod attinet religionem, benigni numinis benefatio in eo sumus statu, quo semper, et quo plus grandia minantur adversarii, hoc magis obducto callo fortius pedem figimus.</s>
					<s n="10" xml:lang="la" type="auto">Volebat princeps nobis aliquam obtrudere moderationem, ne doctrinam adiaphoristicam et interimisticam publice traduceremus; sed retenta libertate verbum dei noluimus alligare modestię satanicę.</s>
					<s n="11" xml:lang="la" type="auto">Spero tamen etiam modestiam nostram cognitam esse omnibus hominibus.</s>
					<s n="12" xml:lang="la" type="auto">Proinde frendent quidam adversarii, inprimis etiam ii, qui apud nos rerum potiuntur et quorum interest unicam dei gloriam tueri, accusantes apud plerosque ministrorum ecclesię constantiam, quam vocant temeritatem, quę aliquando non modo principi negotium sit exhibitura, sed multo potius reipublicae statum eversurum.</s>
				</p>
				<p>
					<s n="13" xml:lang="la" type="auto">Nos vicissim contra illos strenue docemus primum dei regnum esse quęrendum et iustitiam eius, deinde parum comodi habituros, si totum lucrifacerent mundum et animę iacturam facerent, neminem posse servire duobus dominis.</s>
					<s n="14" xml:lang="la" type="auto">Verum illi sua sophistica carnalique prudentia hanc solidam doctrinam apud simplices ac malevolos pessimeque adfectos erga puriorem Christi doctrinam eludunt.</s>
				</p>
				<p>
					<s n="15" xml:lang="la" type="auto">Hinc vitiorum licentia in ecclesia maiorem partem in exitium trahit; nam impune peccant dissimulante magistratu.</s>
					<s n="16" xml:lang="la" type="auto">Iam utcunque depinxi tibi, quid hic agatur, delinians mirabiles Satanę technas; speramus tamen dei auxilium, quod boni Christi aemulatores indesinenter implorant, amen etc.</s>
				</p>
				<p>
					<s n="17" xml:lang="la" type="auto">Dux Ulrichus ille et terris iactatus et alto, multa quoque et bello passus, animam et vitam posuit christiana facta confessione.</s>
					<s n="18" xml:lang="la" type="auto">Cuius nunc filius dux Christophorus regnum occupat, quod utinam retineat etiam et tueatur ab harpiis Hispanicis.</s>
					<s n="19" xml:lang="la" type="auto">Munitioribus locis ex nostris presidia imponuntur.</s>
					<s n="20" xml:lang="la" type="auto">Noster ille Montbelgardiam repetet; quid futurum dies declarabit.</s>
					<s n="21" xml:lang="la" type="auto">Oramus incessanter benignum deum, ne sinat propter mammona et bellicis tumultibus gloriam Christi in isto nostro agello interire.</s>
					<s n="22" xml:lang="la" type="auto">Opinantur quidam, quod utinam opinio maneat, nostrum illum tandem defatigatum Caesareanae religioni, quod absit, subscripturum.</s>
					<s n="23" xml:lang="la" type="auto">At ego meliora spero.</s>
				</p>
				<p>
					<s n="24" xml:lang="la" type="auto">Strasburgensis magistratus agit solito more instabilis et fluctuans, ad technas episcopi connivens.</s>
					<s n="25" xml:lang="la" type="auto">Habent utrimque pessimos nebulones et factiosos nequam homines, qui certe, si non absterreantur, reipublicę christianę statum, quod absit, evertent etc.</s>
					<s n="26" xml:lang="la" type="auto">Dux Bipontinus aegre impetravit a Caesare dilationem institutionis Interimicę usque ad concilium.</s>
					<s n="27" xml:lang="la" type="auto">Mauritius Saxo habet nobiles et latrones quosdam, qui agrum illius igne et preda devastant.</s>
				</p>
				<p>
					<s n="28" xml:lang="la" type="auto">Magdeburgenses post cladem acceptam, quam nosti ex edito libello, animosiores hostem iuniorem ducem Mechelburgensem cum suis complicibus fortiter expugnant.</s>
					<s n="29" xml:lang="la" type="auto">Hoc ex cive Colmariensi, qui intra trimestre tempus ex Wittemberga rediit.</s>
					<s n="30" xml:lang="la" type="auto">Ioannes Negelinus, qui Bucerum in Angliam deduxit, adolescens doctus et pius, in mense octobri fuit Augustae scribitque, quam mirabiliter deus sua solita bonitate inter tot lupos ecclesiam illic servet.</s>
					<s n="31" xml:lang="la" type="auto">Habent enim liberam predicationem verbi et verum sacramentorum, baptismi et coenae, et institutum et usum.</s>
					<s n="32" xml:lang="la" type="auto">Testatur se id vidisse 5. octobris in omnibus parochiis.</s>
					<s n="33" xml:lang="la" type="auto">Habent aedes concionatorias, quas ampliarunt propter maximam frequentiam numerumque, qui in dies augetur.</s>
				</p>
				<p>
					<s n="34" xml:lang="la" type="auto">Adversarii id quidem iniquo ferunt animo; verum Caesar pro virili studet componere pacem etc.</s>
				</p>
				<p>
					<s n="35" xml:lang="la" type="auto">Scribis te meis delectari et ob hoc, ut scribam, mones.</s>
					<s n="36" xml:lang="la" type="auto">Habes ergo sexagenarii grammatici (si te oblectant) elegantias.</s>
					<s n="37" xml:lang="la" type="auto">Vale in Christo Iesu cum familia et liberis et generis fratribusque omnibus, quos nostro omnium nomine offitiose salutabis, inprimis meum synchronium Pellicanum, Gvaltherum, Bibliandrum cum reliquis.</s>
				</p>
				<p>
					<s n="38" xml:lang="de" type="auto">Rechenvillò 18. novembris 1550.</s>
				</p>
				<p>
					<s n="39" xml:lang="la" type="auto">T[uus] Erbius.</s>
				</p>
				<p>
					<s n="40" xml:lang="la" type="auto">Orate pro nobis privatim et publice, ne deficiat fides nostra.</s>
				</p>
				<p>
					<s n="41" xml:lang="la" type="auto">Eximię pietatis et eruditionis viro d. Henrycho Bullingero, Tigurinorum theologo et ecclesiastae, fratri observando.</s>
				</p>
				<p>
					<note type="remark">[Auf der Rückseite ist ein Ausschnitt aus einem andern Brief oder eine Beilage aufgeklebt:]</note>
					<s n="42" xml:lang="la" type="auto">"Dux Ulrichus natus est anno 1487 in februario mense; mater domina comitissa a Zveinbrug et Byczsch obiit in puerperio 17. die februarii.</s>
					<s n="43" xml:lang="la" type="auto">Natus fuit Richenvillę in parvo hypocausto, quod adhuc extat in aula etc."</s>
				</p>
			</div>
		</body>
	</text>
</TEI>
