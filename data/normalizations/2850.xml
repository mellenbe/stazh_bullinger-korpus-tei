<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2850">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2850</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Binas ad te dedi literas, dilecte pater, eodem exemplo scriptas, quibus totum cursum vitae et studiorum meorum satis tibi declaratum puto.</s>
					<s n="2" xml:lang="la" type="auto">Nunc cum certos haberem, quibus traderem literas, his pręsentibus volui rationem quoque expensarum mearum huius dimidii anni tibi significare, quae talis est: Creditor d. Conradus Rüelius Wittenbergensis, cui pecuniam meam servandam tradideram, supra hanc, quam a Froschovero Franckfordiae acceperat, mihi mutuo dedit 18 florenos per 15 bz.</s>
					<s n="3" xml:lang="de" type="auto">3. grösser.</s>
					<s n="4" xml:lang="la" type="auto">Quam pecuniam procul dubio praeter opinionem et spem tuam acceptam partim pro rerum necessariarum usu, partim pro libris ad studiorum meorum cursum necessariis exposui, sicuti de singulis particulatim in sceda missa rationem reddo.</s>
					<s n="5" xml:lang="la" type="auto">Non enim inutiliter eam profudi atque dilapidavi, quod honestus et probus vir m. Rodolphus Collinus, qui iam in patriam revertitur, bona fide de me testari poterit.</s>
					<s n="6" xml:lang="la" type="auto">Hanc vero tantam summam pecuniae una hyeme consumpsisse tibi, chare pater, prorsusalienum videbitur, sat scio.</s>
					<s n="7" xml:lang="la" type="auto">Sed revera hoc tempore parcius vivere non potui; libros enim non nisi necessarios emi, victum minori precio non sine magno detrimento valetudinis meae acquirere nequivi, caeteras insuper res necessarias non parvo aere comparavi.</s>
				</p>
				<p>
					<s n="8" xml:lang="la" type="auto">Denique et pro privatis lectionibus argentum persolvi.</s>
					<s n="9" xml:lang="la" type="auto">Quae omnia, dilecte pater, si diligenter apud te cogitaveris et perpenderis rem ipsam, scilicet studium literarium, in quod hos tantos sumptus collocavi, spero te aequo et benevolo animo hanc meam sumptuum rationem suscepturum et ulterius, quamdiu id fieri tua voluntate potest, mihi eos suppedita[tu]rum, quod a te et matre dilecta vehementer oro.</s>
					<s n="10" xml:lang="la" type="auto">Deum autem aeternum patrem oro, ut concedat auxilium gratiae suae, quo instructus doctrina et pietate brevi cum gloria redeam in patriam et honori sim vobis charis meis parentibus totique familiae.</s>
					<s n="11" xml:lang="la" type="auto">Reliquum est, quod tibi significare volui superioribus meis ad te datis literis (quas tibi traditas puto) scribebam pro dictionario Latino orans, ut per froschoverum Franckfordiam mitteres, qui deinde mihi Wittenbergam procuraret; illud nunc expecto.</s>
					<s n="12" xml:lang="la" type="auto">Praeterea ad dominum Froscoverum scripsi pro aliis duobus libris: exemplari Bibliorum Latinorum versione Latin Tigurinorum ea de causa, quia multa in meis Bibliis occurrunt, quae sine aliqua interpretatione intelligere non possum.</s>
					<s n="13" xml:lang="la" type="auto">Habent autem illa in margine semper adiectam interpretationem obscurorum vocabulorum cum praefixis argumentis singulorum capitum, et talis est, quali tu uteris in suggestu inter concionandum.</s>
					<s n="14" xml:lang="la" type="auto">Alius liber, pro quo scripsi, continet orationes Isocratis cum versione Latina Hieronimi Wolphii.</s>
					<s n="15" xml:lang="la" type="auto">Huius libri orationes aliquot perlegi et video illum multum mihi profuturum in discenda Graeca lingua.</s>
				</p>
				<p>
					<s n="16" xml:lang="la" type="auto">Hos utiles libros meo nomine d. Froschovero persolvere ne dedigneris, oro.</s>
				</p>
				<p>
					<s n="17" xml:lang="la" type="auto">Novarum rerum nihil, quod scriberem, habebam, nisi quod varia apud nos spargitur fama: de Turca aiunt illum obsessurum Viennam urbem, alii quod iam oppugnaverit castellum urbis et ceperit; sed omni fere sunt veritati dissentanea.</s>
					<s n="18" xml:lang="la" type="auto">Apparuit apud nos Wittenbergae iam per 14 dies cometa spectans septentrionem versus et formam referens virgae, qui sine dubio significat iram dei imminere nobis magnis peccatoribus; merito ergo incitamento nobis debebat esse, ut timeamus deum et vitam nostram emendaremus.</s>
					<s n="19" xml:lang="la" type="auto">Mitto iam librum illum, de quo supra scripsi Farraginem sententiarum cum libello Schnepfii de sacramento et aliis quibusdam picturis etc.</s>
					<s n="20" xml:lang="la" type="auto">Domino Zvinglio, d. Lavathero, d. Simlero affinibus mitto cum libris Rodolphi Collini terram Palestinam, Genealogiam Christi et Calendarium Eberi etc., quos meo nomine quam diligentissime salutato et matri totique familiae plurimam ex me salutem dicito.</s>
					<s n="21" xml:lang="la" type="auto">Vale, mi dilectissime pater, et me filium tuum amare perge.</s>
				</p>
				<p>
					<s n="22" xml:lang="la" type="auto">Heinrychus Bullingerus, filius tuus dilectus, Wittenbergae in Saxonia.</s>
				</p>
				<p>
					<note type="address">[Adresse:]</note>
					<s n="23" xml:lang="la" type="auto">Praestantissimo viro d. Heinrycho Bullingero, ecclesiae Tigurinae antistiti, patri suo dilectissimo.</s>
					<s n="24" xml:lang="la" type="auto">Tiguri.</s>
				</p>
				<p>
					<note type="date">[Datum:]</note>
					<s n="25" xml:lang="de" type="auto">Wittenbergae 7. Martii 1556.</s>
				</p>
			</div>
		</body>
	</text>
</TEI>
