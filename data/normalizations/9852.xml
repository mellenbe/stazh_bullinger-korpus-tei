<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9852">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9852</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratulor ex animo tibi ecclesiaeque Christi, clarissime vir et pater in Christo colendissime, deoque toto pectore<note target="fn1" type="footnote"/> gratias ago, quod ex laetifero morbo ereptum nobis sua benignitate immensa te restituit.</s>
					<s n="3" xml:lang="la" type="auto">Ago etiam summas meo fratrumque nomine gratias, quod ea, quae nostra scire interesse putasti, liberaliter ex fratrum literis cognoscenda communicasti.</s>
					<s n="4" xml:lang="la" type="auto">Rem necessariam agis, quod impudentiam Schmidelinam oppugnes veritatisque strenuum patronum agis.</s>
				</p>
				<p>
					<s n="5" xml:lang="la" type="auto">Decet haec responsio aetatem tuam et salutarem ecclesiae fore non dubito.</s>
					<s n="6" xml:lang="la" type="auto">Cumque videam te desiderare exemplum Theodoreti nostri, ecce mitto, quod unicum a typographo accepi exemplum, ut, quod iam factum est, ex eo indicem conficerem; retinebis illud tibi, quandiu velis, donec, quae pollicitus est typographus, accipiam.</s>
					<s n="7" xml:lang="la" type="auto">Deest primum tantum folium, quod titulum libri et nuncupatoriae epistolae principium continet, praeter indicem duplicem, qui in fine operis apprimetur.</s>
					<s n="8" xml:lang="la" type="auto">Veretur, si primum folium typographus imprimat, ne furto sublatum exemplum et ab alio forte impressum lucellum, quod ex hoc labore sperat, praeripiat.</s>
					<s n="9" xml:lang="la" type="auto">Senties typographi diligentiam, si inpexeris literam et contextum ipsum.</s>
					<s n="10" xml:lang="la" type="auto">Ob hoc minus huius me laboris, haud dubie bene apud pios collocati, piget et pudet.</s>
					<s n="11" xml:lang="la" type="auto">Solus hic libellus, quo spiritu Vulcanus ille agatur, evincere poterit, ut de impudentissima impudentia nihil dicam, qua Nestorianum fuisse Theodoretum diabolice plane mentitur.</s>
					<s n="12" xml:lang="la" type="auto">Ex fide digno nuper audivi literis illum nescio quibus ad asseclam scriptis haec quoque inter alia verba tyrannice inseruisse: "O factum ferrea poena dignum."</s>
					<s n="13" xml:lang="la" type="auto">Qua ex voce homicidam agnoscere aeque atque mendacem poterint omnes pii.</s>
					<s n="14" xml:lang="la" type="auto">Summam eorum, quae tabellarius Witebergensis attulit, consignavi in schedulam traditam superiore die bibliopolae nostrati.</s>
					<s n="15" xml:lang="la" type="auto">Cracovius in vinculis Lipsiae, Peucerus in arce quadam iuxta Annae montium detinentur; alii, pro dolor, egregiis articulis obscurorum virorum subscripserunt.</s>
					<s n="16" xml:lang="la" type="auto">Esromus relictis in musaeo ad academiae consistorium et electorem literis auffugit.</s>
					<s n="17" xml:lang="la" type="auto">Scriptum theologorum typis excusum apud nos habemus; pudet nos tot pastorum ac miseremur eorum, qui lachrimis procul dubio magis quam calamo subscripserunt.</s>
					<s n="18" xml:lang="la" type="auto">Orandus dominus est, ut aperiat oculos piorum et electorum muliebribus minis instar Petri veritatem negantium, qui et deplorandi suum lapsum et convertendi sese ad dominum viam ipsis demonstrare benigne dignetur.</s>
				</p>
				<p>
					<s n="19" xml:lang="la" type="auto">Quibus strophis et imposturis legatus Salodurensis et 7 Ordines legationem nostrorum in Galliam impediant, satis tibi notum esse arbitror.</s>
					<s n="20" xml:lang="la" type="auto">Vestrum erit pro zeli christiani dignitate promovere etiam contra inferorum portas, quae a nostris ante decreta sunt, modo cum adversariis perire propediem non velimus.</s>
				</p>
				<p>
					<s n="21" xml:lang="la" type="auto">Remitto simul eorum literas, quas communicasti.</s>
					<s n="22" xml:lang="la" type="auto">Salutant mecum humanitatem tuam omnesque collegas d. d. consules, symmystae et amici.</s>
				</p>
				<p>
					<s n="23" xml:lang="la" type="auto">Vale in Christo.</s>
					<s n="24" xml:lang="de" type="auto">23. decembris 1574.</s>
				</p>
				<p>
					<s n="25" xml:lang="la" type="auto">Tuus Iohannes Conradus Ulmerus.</s>
				</p>
				<p>
					<s n="26" xml:lang="la" type="auto">Paedagogus scholae nostrae insigne ecclesiae et scholae scandalum dedit, quod me supra, quam dici possit, excruciat.</s>
					<s n="27" xml:lang="la" type="auto">Is si ad vos venerit, illi rogamus pro vestra prudentia unam tantum aurem praebere velitis alteram nobis, si ita res postulet, sua querela vacuam rerservantes.</s>
					<s n="28" xml:lang="la" type="auto">Sat enim alias scandalorum turbis obruimur, ut excusari ea, quae ex visceribus nostris prodeunt, nequaquam possint.</s>
					<s n="29" xml:lang="la" type="auto">Et haec quidem in aurem tuam castissimam, mi pater.</s>
				</p>
				<p>
					<s n="30" xml:lang="la" type="auto">Clarissimo viro atque eximio Iesu Christi servo d. Henrico Bullingero, antistiti ecclesiae Tigurinae vigilantissimo, domino et patri suo in Christo colendissimo.</s>
				</p>
			</div>
		</body>
	</text>
</TEI>
