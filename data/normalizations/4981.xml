<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4981">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4981</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripseram ad te literas, humanissime d. Bullingere, et cum putarem te illas accepisse, redduntur mihi, nescio an nuntius illarum oblitus in hospitio reliquerit vel num hospes illi non dederit.</s>
					<s n="3" xml:lang="la" type="auto">In iis tamen nil aliud continebatur, nisi quod significabam summo cum dolore fidelem Christi servum d. Simpertum ad superos migrasse 16. septembris summo mane circa horam secundam me praesente.</s>
					<s n="4" xml:lang="la" type="auto">Sed plura de huius obitu scribere nec possum nec volo; non enim dubito, quin dudum tibi relatum sit.</s>
					<s n="5" xml:lang="la" type="auto">Quid incommodi ad ecclesiam nostram inde sit rediturum (nisi dominus propitius mala avertat omnia), facile nobis est coniicere.</s>
					<s n="6" xml:lang="la" type="auto">Conati sunt hactenus quidam haud obscuri apud me homines obtrudere ecclesiae nostrae viros, cives nostros, satis quidem doctos, sed in negotio eucharistico nobiscum non sentientes; sed nil efficere potuerunt.</s>
					<s n="7" xml:lang="la" type="auto">Interim seniores ecclesiae nostrae sunt insimulati, quod doctos viros ferre nequeant, non addiderunt dissentientes cum ecclesia et ministris eius.</s>
					<s n="8" xml:lang="la" type="auto">Iam illi mutarunt sententiam; praetendunt vel simulant potius se nobiscum sentire; ideo primi pene urbis nostrae forsan conabuntur illos accersere aliquando.</s>
					<s n="9" xml:lang="la" type="auto">Sed dominus novit, quid futurum sit.</s>
				</p>
				<p>
					<s n="10" xml:lang="la" type="auto">Grübelius et ego accessimus magistratum nostrum, obtulimus eidem nos per anni spatium vices Simperti una acturos ea conditione, ut stipendium destinatum cedat viduae orphanisque relictis, quorum 7 sunt.</s>
					<s n="11" xml:lang="la" type="auto">Impetravimus hoc; ita in anni spatio nil timendum (deo auxiliante) ecclesiae nostrae.</s>
					<s n="12" xml:lang="la" type="auto">Quales vero interim practicae et machinationes (nisi dominus dissipaverit quorundam consilia, qui Lutheranismum sapiunt) oriturae sint, tempus annus elapsus indicabit, quique vixerit, videbit mirabilia.</s>
					<s n="13" xml:lang="la" type="auto">Dominus protegat ecclesiam suam ab omnibus malorum insidiis, qui ita se effecturos sperant, ut aliqui fideles ministri profligentur.</s>
					<s n="14" xml:lang="la" type="auto">Rogo te cum omnibus piis doctisque viris, ecclesiam nostram satis desolatam (quod quidem hactenus fecistis) vobis sedulo commendatam habeatis.</s>
					<s n="15" xml:lang="la" type="auto">Dominus erit remunerator.</s>
				</p>
				<p>
					<s n="16" xml:lang="la" type="auto">Alia, quae scribam, non habeo nisi tibi notissima, de obitu episcopi Constantiensis, praesentia Bolvileri, et quod concilium Tridentinum non procedit, id quod hac transiens comes quidam recitavit.</s>
					<s n="17" xml:lang="la" type="auto">Vale in domino cum tuis.</s>
				</p>
				<p>
					<s n="18" xml:lang="la" type="auto">Salutabis meo nomine d. Gvaltherum, Wolfium, generos tuos et filios etc.</s>
					<s n="19" xml:lang="la" type="auto">Si quae habes et vacat etiam, nihilominus ad me scribito.</s>
				</p>
				<p>
					<s n="20" xml:lang="la" type="auto">Scaphusiae 21. septembris 1561.</s>
				</p>
				<p>
					<s n="21" xml:lang="la" type="auto">T[uae] h[umanitati] d[editus] Iacobus Rüger.</s>
				</p>
				<p>
					<s n="22" xml:lang="la" type="auto">Clarissimo doctissimo ac praestantissimo viro d. m. Heinrycho Bullingero, antistiti ecclesiae Tigurinae et servo domini strenuo, d. ac fratri suo in Christo plurimum observando.</s>
				</p>
				<p>
					<s n="23" xml:lang="de" type="auto">An m. Heinrich Bullinger, Diener der Kirchen zu Zürich.</s>
				</p>
			</div>
		</body>
	</text>
</TEI>
