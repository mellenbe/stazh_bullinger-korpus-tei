<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9691">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9691</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Venit ad me quidam iuvenis ex familia Gesneriana inquirens in literas meas; at, quod scribam, nunc non habeo et nuper, quae ex Italia accepi, per d. Müllerum tibi significari volui.</s>
					<s n="3" xml:lang="la" type="auto">Tantum hoc scias nostros cristas erexisse, postquam intellexerunt tot ex agro vestro in meritoriam istam militiam abiisse.</s>
				</p>
				<p>
					<s n="4" xml:lang="la" type="auto">Praegallienses nostri, qui evangelici esse volunt et superioribus annis pontificię bullae iugulatores prae caeteris volebant videri, primi nunc fuerunt, qui in gratiam pontificis mancipiis eius operam sedulam navarunt.</s>
				</p>
				<p>
					<s n="5" xml:lang="la" type="auto">Paucissimi sunt, qui non paratissimi et hiante gutture militiam illam amplexentur.</s>
					<s n="6" xml:lang="la" type="auto">Curienses nostri soli impietatem istam severissime prohibuerunt.</s>
				</p>
				<p>
					<s n="7" xml:lang="la" type="auto">Quam audientes autem cives huic edicto sint futuri, tempus et adventus oratoris, si nummatus fuerit, abunde declarabunt.</s>
					<s n="8" xml:lang="la" type="auto">Caede illa immani commissa in Gallia stipendiarii regis maximi eiurarunt hanc mercedem sanguinis; nunc non modo stipendia recipiunt, sed et caedem commissam cupiunt continuatam.</s>
					<s n="9" xml:lang="la" type="auto">Gaudet vulgus cum principe colore et praetextu illo, sub quo latro nostrum militem educit, interim conscientia aliud stimulat, et quae in confesso sunt, dubitantur, modo affectibus nostris audacius indulgeamus.</s>
					<s n="10" xml:lang="la" type="auto">Sed eant omnes in nomine diaboli et nunquam redituri.</s>
					<s n="11" xml:lang="la" type="auto">Mos patrius requirebat, ut legatus non coram capitibus tantum tribus, sed in comitiis convocatis suis sumptibus militem peteret, in quibus syndici a suis populis instructi id negarent aut ex commisso concederent.</s>
					<s n="12" xml:lang="la" type="auto">Sed festinantes nunc statim a tribus primariis in populum relatum est; corvus enim corvum agnoscit, et paternitas in filios in angulum est reiecta.</s>
					<s n="13" xml:lang="la" type="auto">De caeteris, si quae erunt, alias.</s>
					<s n="14" xml:lang="la" type="auto">Haec tantum dare volui ad te, ne vacuum dimitterem istum iuvenem.</s>
				</p>
				<p>
					<s n="15" xml:lang="la" type="auto">Te deus servet nobis omnibus quam diutissime incolumem.</s>
					<s n="16" xml:lang="la" type="auto">Ocyssime ex Curia nostra 1574. 3. iunii.</s>
				</p>
				<p>
					<s n="17" xml:lang="la" type="auto">Tuae dominationi subiectissimus Th[obias] Eglinus.</s>
					<s n="18" xml:lang="la" type="auto">Amplissimo viro d. Heinrycho Bullingero, Tigurinae ecclesię antistiti primario, d. suo colendissimo.</s>
				</p>
				<p>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
