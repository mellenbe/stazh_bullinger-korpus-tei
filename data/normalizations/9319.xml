<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9319">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9319</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Miraris sine dubio, quod nihil scribam; unica vero subest causa, quod propter debilitatem et dolores dextrae manus ad quindecim fere dies vix literam pingere potuerim.</s>
					<s n="3" xml:lang="la" type="auto">Praecipua autem, quae scribere poteram et debebam, illa sunt: 1. Ut remitterem tibi historiam illa Rhoeticam, quam nunc remitto per d. Albini, praefecti iam Lausanensis, filium, quem prius tibi quoque nomine patris et Samuelis Telamonii nostri, cum adhuc in vivis esset, commendaveram; natus est enim ex Telamoniorum sorore; 2. ut te instruerem de vino d. Steigeri; veremur enim, ne error sit admissus, cum tu scribas alterum dolium ex his, quę Glaronam erant mittenda, transmissum esse dem statthalter Häßi.</s>
					<s n="4" xml:lang="la" type="auto">Ibi d. Steigerus nescit, neque ego scio, an is ille sit Häßius Fridolinus, qui praefectum egit proxime Badenę ex Glaronensibus, aut alter; nam dolium ad Fridolinum illum pertinuit, qui etiam domino Steigero pro illo, ut ipse ait, 18 persolvit coronatos.</s>
					<s n="5" xml:lang="la" type="auto">De Schuͦleri dolio nullum iam superest nobis dubium.</s>
					<s n="6" xml:lang="la" type="auto">Fac ergo, quaeso, ut nos illa cura liberes.</s>
					<s n="7" xml:lang="la" type="auto">Quod reliqua attinet, non habemus valde singularia.</s>
					<s n="8" xml:lang="la" type="auto">Ex Delphinatu et de Rochella nihil iam per aliquot dies audimus.</s>
				</p>
				<p>
					<s n="9" xml:lang="la" type="auto">Rumor est, cui tamen nullam adhuc fidem do, duas civitates prope Burgundiam et in finibus Germanię ab Hugenothis esse occupatas, San Desir et Langres.</s>
					<s n="10" xml:lang="la" type="auto">Nostri legati nondum redierunt Badena; illi fortassis aliquid afferent.</s>
					<s n="11" xml:lang="la" type="auto">Hodie huc venerunt ambo illi legati, Gallus et Hispanus; nescio, quid moliantur.</s>
				</p>
				<p>
					<s n="12" xml:lang="la" type="auto">Impetrarunt aliqui nobiles ex profugis Gallię, qui in hisce iam terris nidulantur, a rege concessionem suarum facultatum et suorum reddituum ea conditione, ut in praesentia regii legati senatui nostro iurent se nihil molituros hostiliter contra regem, sed pacifice in his terris victuros.</s>
					<s n="13" xml:lang="la" type="auto">Hoc prastiterunt aliqui; multi vero alii se iam segregant ab his et nolunt se ita obligare et putant hos non satis esse fidos erga fratres suos.</s>
					<s n="14" xml:lang="de" type="auto">Also hat man immer zugeschaffen.</s>
					<s n="15" xml:lang="de" type="auto">Gott Verbessers an allen Orten!</s>
					<s n="16" xml:lang="la" type="auto">Plura scribam, cum melius valuero.</s>
				</p>
				<p>
					<s n="17" xml:lang="la" type="auto">Bene vale.</s>
					<s n="18" xml:lang="la" type="auto">Salutem dic omnibus amicis et fratribus, praesertim iis, qui sunt ex tuis.</s>
					<s n="19" xml:lang="la" type="auto">Nostri communiter te salutant.</s>
				</p>
				<p>
					<s n="20" xml:lang="la" type="auto">Bernae 11. maii 1573.</s>
				</p>
				<p>
					<s n="21" xml:lang="la" type="auto">I[ohannes] Hallerus tuus.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero seniori, domino meo honorando et compatri charissimo.</s>
				</p>
				<p>
					<s n="23" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
