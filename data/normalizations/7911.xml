<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7911">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7911</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Cum tu, mi pater, valetudine tam infirma adeo non modo humaniter, verum etiam copiose ad me scribas, pudet me brevitatis mearum literarum et non minus pudet inanibus nugis te obtundere, cum alioqui praeter nugas nihil fere habeamus et agamus.</s>
					<s n="3" xml:lang="la" type="auto">Sed, quoniam hoc potissimum est, gratias ingentes ago /agere?</s>
					<s n="4" xml:lang="la" type="auto">habeo tibi meo et Ioannis nomine pro tuo consilio, cui ille libenter acquiescit, nec minus grata nobis fuere nova, quę ad nos misisti.</s>
					<s n="5" xml:lang="la" type="auto">Speramus ecclesias Gallię dei beneficio in tranquilliorem statum restituendas.</s>
					<s n="6" xml:lang="la" type="auto">Utinam vero patrię nostrę communis melior esset status, ut non cogeremur aliquam quodammodo lętitiam ex confoederatorum nostrorum clade percipere.</s>
				</p>
				<p>
					<s n="7" xml:lang="la" type="auto">Sed quoniam hęc volunt et persequuntur, suis his delitiis fruantur et sentiant tandem, quę sit merces meretricis Babilonicę.</s>
				</p>
				<p>
					<s n="8" xml:lang="la" type="auto">Vale.</s>
					<s n="9" xml:lang="la" type="auto">Salutant te nostri omnes.</s>
					<s n="10" xml:lang="la" type="auto">Salutato mihi filias, sororem meam et Henricum nostrum eumque hortare, ut brevi ad nos veniat, ne uxor nimis eius desiderio tabescat.</s>
				</p>
				<p>
					<s n="11" xml:lang="la" type="auto">In Vulturina 26. iunii.</s>
				</p>
				<p>
					<s n="12" xml:lang="la" type="auto">Iosias Simlerus.</s>
				</p>
				<p>
					<s n="13" xml:lang="la" type="auto">Clarissimo viro domino Henrico Bullingero, vigilantissimo ecclesię Tigurinę pastori, patri suo honorando.</s>
				</p>
				<p>
					<s n="14" xml:lang="de" type="auto">Zürich.</s>
				</p>
			</div>
		</body>
	</text>
</TEI>
