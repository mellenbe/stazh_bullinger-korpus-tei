<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12947">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12947</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Superiorem hebdomadam consumpsi Argentinae, vocatus eo ad negotia quaedam permolesta, ne quis in hoc fatali seculo sit angulus, qui careat tristissima rerum maximarum contentione.</s>
					<s n="3" xml:lang="la" type="auto">Proinde non potui superioribus diebus ad te scribere.</s>
					<s n="4" xml:lang="la" type="auto">Alioqui satis multa sunt cum publica tum privata, quae libenter tecum communicarem; intus in corde sunt tristissimi dolores, foris in tota republica horribilis perturbatio.</s>
					<s n="5" xml:lang="la" type="auto">Graviores causas coram deo volente communicabo.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">Quod nunc me urget, paucis dicam: Est in hac urbe quidam vir Belga, cui nomen est Valerando, homo turbulentus et fraudulentus, qui pessima quadam atque impia sua causa totam nostram rempublicam perturbavit, ut notum est praecipuis viris istius et Argentinensis civitatis, Bucero, Petro Martyri<note target="fn12" type="footnote"/>, Myconio et consuli denique nostro.</s>
					<s n="7" xml:lang="la" type="auto">Longum esset rem universam narrare; summa haec est: Decepit fraudulentis verbis honestissimam et nobilem puellam a patria propter religionis professionem exulantem, omni consilio destitutam et in periculo itineris constitutam, quam sub patrocinio domini Fallesii ex Belgico adducebat, cuius in aere ipse erat.</s>
					<s n="8" xml:lang="la" type="auto">Iam queritat undique falsa testimonia, quibus laedat existimationem puellae honestissimae.</s>
					<s n="9" xml:lang="la" type="auto">In has angustias atque impias contentiones adduxit eum primum ipsius natura perversissima, deinde etiam Anglus, qui apud vos est; nam hic, cum se principio huic causae misceret, non iudicio, sed inconsulto affectu, fecit ex Valerando, homine stulto, plane insanum.</s>
				</p>
			</div>
			<div xml:id="div3" corresp="regest3">
				<p>
					<s n="10" xml:lang="la" type="auto">Haec ideo dico, ut, si Valerandus forte ad vos venerit, agnoscas naturam hominis et scias, in quibus causis versetur, quae non solum ipsi erunt damno, sed honestissimis etiam hominibus sunt dedecori.</s>
					<s n="11" xml:lang="la" type="auto">Sint quoque admoniti reliqui fratres, ne ab hoc homine decipiantur, qui et garrulus est et ingenio versatili et prima fronte hominem non attentum possit decipere.</s>
					<s n="12" xml:lang="la" type="auto">Si tempus concederet iste tabellarius, Myconius tibi hominem depingeret longe aliter, quam ego possum, de quo frequenter dicere solet: "Si christiani deberent esse tam turbulenti et inquieti, ut est hic homo, ego nollem unquam esse christianus." Ad haec nollem mihi fraudi esse neque veritati commendationem meam, quam dedi Anglo ad te.</s>
					<s n="13" xml:lang="la" type="auto">Laudavi eum a studio doctrinae; idem adhuc sentio.</s>
					<s n="14" xml:lang="la" type="auto">Mores illius non attigi, quos video quotidie minus esse integros, quam putaram, praesertim in hac causa.</s>
					<s n="15" xml:lang="la" type="auto">Uxorem<note target="fn13" type="footnote"/> fusius laudavi, quam sentio esse omni laude dignam.</s>
					<s n="16" xml:lang="la" type="auto">Sed de his rebus plus satis.</s>
					<s n="17" xml:lang="la" type="auto">Tantum te cum fratribus admonitum volui, ne decipiamini specie recti ab hominibus non bonis.</s>
					<s n="18" xml:lang="la" type="auto">Totam causam coram narrabo.</s>
				</p>
			</div>
			<div xml:id="div4" corresp="regest4">
				<p>
					<s n="19" xml:lang="la" type="auto"><pb type="scan" next="v"/>Mitto ad te appellationem episcopi Coloniensis, quam mihi dedit Petrus Medmanus, qui forte ad nos deflexit Argentinam.</s>
					<s n="20" xml:lang="la" type="auto">Salutat te diligentissime.</s>
					<s n="21" xml:lang="la" type="auto">Episcopus est plane depositus; administrator perturbat omnia.</s>
					<s n="22" xml:lang="la" type="auto">Est exemplum in hoc sene memoria dignum, quod propius narrabo, ubi te videro.</s>
				</p>
			</div>
			<div xml:id="div5" corresp="regest5">
				<p>
					<s n="23" xml:lang="la" type="auto">Bene vale cum tota ecclesia.</s>
				</p>
			</div>
			<div xml:id="div6" corresp="regest6">
				<p>
					<s n="24" xml:lang="de" type="auto">8. die Maiii 1547.</s>
				</p>
				<p>
					<s n="25" xml:lang="la" type="auto">Tuus Franciscus Dryander.</s>
				</p>
				<p>
					<note type="address">[Adresse vor f. 32:]</note>
					<s n="26" xml:lang="la" type="auto">Clarissimo viro domino Henrico Bullingero.</s>
					<s n="27" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
