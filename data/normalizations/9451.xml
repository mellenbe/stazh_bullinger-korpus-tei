<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9451">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9451</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum in literis tuis, frater dilecte, hodie acceptis a te nullam earum literarum memoriam facias, quas abhinc 8 dies ad te et ad d. Campellum misi communes, dubito, an bona fide sint redditae.</s>
					<s n="3" xml:lang="la" type="auto">Puto creditas esse civi vestrati cuidam vestro; forte post tuas redditae sunt scriptas.</s>
				</p>
				<p>
					<s n="4" xml:lang="la" type="auto">Rursus vero tibi, uxori et liberis benedictionem precor a domino, ut balneum illud vestrum vobis sit salubre et faustissimum.</s>
					<s n="5" xml:lang="la" type="auto">Cum tuis literis accepi etiam d. Lentuli consignationem rerum variarum, quas ille ex Neapoli, Roma, Mediolano et Venetorum urbe habet; plurimum iis delector, plurimas ei pro labore gratias ago et plurimum valere iubeo.</s>
					<s n="6" xml:lang="la" type="auto">Dominus ipsi benedicat.</s>
					<s n="7" xml:lang="la" type="auto">Simul etiam accepi ornatissimi viri d. Jecklin descriptionem diligentem prodigii certe horrendi coelitus editi, sed et picturam eiusdem cum tuis et Campelli nostri carminibus.</s>
					<s n="8" xml:lang="la" type="auto">Misi illa omnia, uti iubebas, ad Hallerum nostrum, qui nunc mihi restituit; protinus itaque ad Gvaltherum nostrum misi.</s>
					<s n="9" xml:lang="la" type="auto">An vero typis exprimi possit, nunc non dixero; expectamus enim Froschouerum ad ferias Michaelias e mercatu Franckfordiano.</s>
					<s n="10" xml:lang="la" type="auto">Cum illo diligenter agam.</s>
					<s n="11" xml:lang="la" type="auto">Quodsi imprimenda receperit, commonstrabuntur censoribus; sin recipere noluerit, ut sane difficilis est, significabo tibi, si forte placeat illa omnia per me Basileam mittere ad nostrum Ioannem Baptistam Müllerum Rhetum, qui hanc vestram prodigiosam Rheticam historiam curet imprimi Basileae.</s>
				</p>
				<p>
					<s n="12" xml:lang="la" type="auto">Nova nulla habemus certa neque ex Gallia neque ex Belgio aut aliunde.</s>
					<s n="13" xml:lang="la" type="auto">Impressum est Francica lingua Lugduni mandatum regis pacificatorium, quod haud dubie dudum vidistis; legatus enim vester mature potuit habere.</s>
					<s n="14" xml:lang="la" type="auto">Quodsi nondum vidistis et eius fuero a vobis admonitus, submittam eius versionem Germanicam.</s>
				</p>
				<p>
					<s n="15" xml:lang="la" type="auto">Salutabis tuam familiam, d. Campellum, d. Victorem; d. d. consules, d. Gregorium, d. Belinchetum, d. Pontisellam patrem et filium et reliquos nostros omnes.</s>
					<s n="16" xml:lang="la" type="auto">Vale cum tuis omnibus.</s>
					<s n="17" xml:lang="la" type="auto">Apud affinem Aernium<note target="fn1" type="footnote"/> efficiam, ut intelligat tuam erga ipsum benevolentiam et amicitiam stabilem.</s>
				</p>
				<p>
					<s n="18" xml:lang="la" type="auto">Tiguri 18. septembris 1573.</s>
				</p>
				<p>
					<s n="19" xml:lang="la" type="auto">Tuus Bullingerus.</s>
				</p>
				<p>
					<s n="20" xml:lang="la" type="auto">Miror, cur subscripseris cognomen tuum Götz.</s>
					<s n="21" xml:lang="la" type="auto">Hactenus existimavi ex gente tua te appellari Egli; verum nunc demum intelligo, cur Iconium te nuncuparis; fortassis Egli est nomen adventicium etc.</s>
				</p>
				<p>
					<s n="22" xml:lang="la" type="auto">Ornatissimo viro d. Tobiae Iconio, Curiensis ecclesiae ministro fideli, domino et fratri meo honorando et dilecto.</s>
				</p>
				<p>
					<s n="23" xml:lang="de" type="auto">An Herren Pfarrer Tobiam bei Sant Martin zu Chur.</s>
				</p>
			</div>
		</body>
	</text>
</TEI>
