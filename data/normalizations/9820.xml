<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9820">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9820</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum iam a 3 septimanis aegrotus infandos sustineam dolores ex lumbis - ignoro an ischias (quae me mirum excruciavit ante triennium per integras septimanas 6) an calculus me divexet; certe dyssuria perpetuo exerceor, condonabis mihi, si brevior sim scribendo; nam nunc intra 3 septimanas semel tantum ingressus sum templum; in synodo quoque perseverare non potui.</s>
					<s n="3" xml:lang="la" type="auto">Quod autem ultimis tuis scire cupis, omnes tuas literas accepi, antea binas, nunc unas.</s>
					<s n="4" xml:lang="la" type="auto">Ago autem gratias et tibi et d. Lentulo, quem ex me officiosissime salutare digneris, rogo pro literis illis.</s>
					<s n="5" xml:lang="la" type="auto">Mittam ad d. d. Coccium ultimum eius scriptum, sicut petivit.</s>
					<s n="6" xml:lang="la" type="auto">Ego vero, quod rerum novarum scribam, parum aut nihil habeo.</s>
				</p>
				<p>
					<s n="7" xml:lang="la" type="auto">Differtur legatio, vereor non bono consilio.</s>
					<s n="8" xml:lang="la" type="auto">Audimus superioribus diebus magnam pecuniae summam advectam esse Salodurum et legatum ibi expectari.</s>
					<s n="9" xml:lang="la" type="auto">Quid futurum sit, brevi audiemus; ego nihil boni ominor.</s>
					<s n="10" xml:lang="la" type="auto">Dolendum certe Turcas triumphare; sed fit hoc forte dei consilio, ac dabitur hic nobis, vereor, Salmanazar et Nabuchod[onozor] reformator dignus; nolumus enim audire verbum benigni patris.</s>
					<s n="11" xml:lang="la" type="auto">Fama est regem nunc obsidere tres urbes, Lusinam et alias 2, quarum nomina exciderunt.</s>
					<s n="12" xml:lang="la" type="auto">Sunt qui dicant: "Etsi aliqua fuit spes pacis priusquam rex ingressus est Italiam, nulla nunc est, postquam venit ex Italia."</s>
					<s n="13" xml:lang="la" type="auto">Italia omnis calamitatis fons; so werde iren und allen, die italisch sind, ir verdienter lhon, et dicat omnis populus amen!</s>
					<s n="14" xml:lang="la" type="auto">Varia circumferuntur praeterea.</s>
					<s n="15" xml:lang="de" type="auto">Ich mag und kann nicht mehr schreiben.</s>
				</p>
				<p>
					<s n="16" xml:lang="la" type="auto">Saluta dominos fratres et amicos nostros.</s>
					<s n="17" xml:lang="la" type="auto">Vale cum domo tua aeternum.</s>
				</p>
				<p>
					<s n="18" xml:lang="la" type="auto">Tiguri 22. octobris anno domini 1574.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Singulariter vero saluta et consolare optimum et mihi charissimum virum d. Ioannem Baptistam Müllerum, cuius vices ex corde doleo, et cum aliud non possim, deum ex animo oro, ut eius misereatur.</s>
					<s n="21" xml:lang="la" type="auto">Dominus servet ipsum.</s>
				</p>
				<p>
					<s n="22" xml:lang="la" type="auto">Ornatissimo viro d. Tobiae Eglio, Curiensis ecclesiae ministro, domino et fratri meo honorando et dilecto.</s>
				</p>
				<p>
					<s n="23" xml:lang="la" type="auto">Chur.</s>
				</p>
				<p>
					<s n="24" xml:lang="de" type="auto">H. Tobia Eglin, Pfarrerin zu S. Martin.</s>
				</p>
			</div>
		</body>
	</text>
</TEI>
