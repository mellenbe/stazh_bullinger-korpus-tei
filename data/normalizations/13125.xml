<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization13125">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #13125</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum tuis literis responsurus essem, exemplum et manum tuarum invenire non poteram, et arbitror me illud ipsum in festinatione, ut fit, aliis chartis ad te paulo ante remissis infarsisse.</s>
					<s n="3" xml:lang="la" type="auto">Sed vel ea caussa nihil dispendii admissum est, quod probe memor sum, quid scripseris, et quod tuas aliorumque literas, quae paulo secretiora continent, Vulcano soleo consecrare, ne nocere alicunde vel fraus vel perfidia possit.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="la" type="auto">Anglorum victoria mihi duobus nominibus gratissima est: Nam et veritatis amans est istorum princeps et errores maiorum in amplectendo Romano pontifice commissos plane diluit et abolet neque ipsum, Christi hostem internecinum, ullo vel loco vel honore dignum arbitratur.</s>
					<s n="5" xml:lang="la" type="auto">Utinam vincant ubique, qui evangelii sunt amantes!</s>
				</p>
			</div>
			<div xml:id="div3" corresp="regest3">
				<p>
					<s n="6" xml:lang="la" type="auto">Ex Augusta didicimus duos insignes turbarum omnium coryphaeos, Augustanum cardinalem et Tridentinum, caesaris iussu abiisse Tridentum, instauratum videlicet probe ceptum concilium, in quod continuandum tres ordines imperii consenserint: Electores scilicet et principes lusciosi, praeterea et praelati, qui quo animo in Christum sint, orbis novit.</s>
					<s n="7" xml:lang="la" type="auto">Caesar interim unum ex aulicis, qui est a confessionibus, cuculla tectum, praeterea Magunciacensem suffraganeum<note target="fn25" type="footnote"/> et doctorem quendam Coloniensem (nescio, an Gropperus sit) negocio praefecit, ut de modo et ordine tractent et deliberent servandae religionis, quoadusque Tridentino concilio finis imponi queat.</s>
					<s n="8" xml:lang="la" type="auto">Quid isti sint meditaturi, facile est coniicere.</s>
					<s n="9" xml:lang="la" type="auto">Nemo ex aliis ordinibus, praesertim nostrae fidei, allectus est.</s>
					<s n="10" xml:lang="la" type="auto">Opposuere quidem suam protestationem urbes saniores.</s>
					<s n="11" xml:lang="la" type="auto">Verum quo loco sint una cum ministris suis, ipse contemptus indicat.</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto">In summa: Illis, quod libet, licet; nostris, quod maxime deceret, nedum liceret, agere non conceditur!</s>
					<s n="13" xml:lang="la" type="auto">Et sunt, qui putant torrenti isti tam impetuoso et insano vel multos in annos cedendum, donec occasionem offerat dominus meliorem.</s>
					<s n="14" xml:lang="la" type="auto">Ita enim frendit abominatio, ita furit et effertur impietas, ut de asserenda vel bona ex parte pietate a multis desperetur.</s>
					<s n="15" xml:lang="la" type="auto">Mihi cogitanti, quam a magnis calamitatibus non semel ecclesia Christi refloruerit, magna spes arridet brevi revalituram eandem, quae iam nunc tot malis premitur.</s>
				</p>
			</div>
			<div xml:id="div5" corresp="regest5">
				<p>
					<s n="16" xml:lang="la" type="auto">Mitto tibi Hofmeisteri suspendio quaesitam arborem, quam proximis literis ad me <pb type="scan" next="529v"/> tuam in gratiam Frechtus misit, nam id te cupere homini significaram.</s>
					<s n="17" xml:lang="la" type="auto">Adiecit et psalmos quosdam numeris inclusos, quos una mitto.</s>
				</p>
			</div>
			<div xml:id="div6" corresp="regest6">
				<p>
					<s n="18" xml:lang="la" type="auto">Pestis Ulmę deferbuit, Augustae incrudescit adeo, ut proxima hebdomade die uno amplius quinquaginta occubuerint.</s>
				</p>
			</div>
			<div xml:id="div7" corresp="regest7">
				<p>
					<s n="19" xml:lang="la" type="auto">Caesarem ingentem expeditionem adornare et miram tyrannidem exercere Ferdinandum ferunt.</s>
					<s n="20" xml:lang="la" type="auto">Maritimae vero urbes militibus dimissis cum praesule Praemensi in gratiam rediisse rumor est.</s>
					<s n="21" xml:lang="la" type="auto">Ingentem dolorem ex podagra fert caesar, qui, quo versum militię suae robur sit ad verna conversurus, nescitur: Helvetiae, timetur ab omnibus iis, qui libertati cuperent esse consultum.</s>
					<s n="22" xml:lang="la" type="auto">Ego non dubito, quin artes sint in promptu, quae multos aliiciant, ut sibi de subigendis Helvetiis audeant polliceri, neque in hoc fortasse solus est Carolus, sed alii multi, quibus nostra libertas altero iam saeculo longe maxime invisa est.</s>
				</p>
			</div>
			<div xml:id="div8" corresp="regest8">
				<p>
					<s n="23" xml:lang="la" type="auto">Opera danda nobis, mi Bullingere, ut in veteri zelo patriae contuendae coalescamus.</s>
					<s n="24" xml:lang="la" type="auto">Ea re (quae sola nos conservabit) non prodetur religio, nec est necesse, ut horum mores recipiamus, quibuscum sine internecione libertatis dissentire non possumus.</s>
					<s n="25" xml:lang="la" type="auto">Quin hoc maior nobis spes esse potest illorum animos olim ad meliora salubrioraque convertendi, quo magis ipsis nos civilium dumtaxat rerum societate coniunxerimus!</s>
					<s n="26" xml:lang="la" type="auto">Functionem gladii nullam, quae modo publicae saluti sit intenta, dominus in evangelio suo damnavit, imo probavit potius et stabilivit, et quoniam foederum pactiones praecipuum adminiculum sunt rerum civilium conservandarum, id quod avita foedera pagorum testantur, certe nullum foedus reiiciendum, quod urgente necessitate honestis condictionibus offertur.</s>
					<s n="27" xml:lang="la" type="auto">Schmalchaldicum foedus honestis et caussis et condictionibus cohaesit, sed animi non cohaeserunt, quorum fides et integritas ante omnia requiritur.</s>
					<s n="28" xml:lang="la" type="auto">Faciet autem patrię salus, facient coniuges et coniugibus amantiores liberi, ut nostrorum fidem, utcunque vel donis vel largitionibus tentatam, minime collapsuram aut quicquam prodituram esse perfidiam ullam certo mihi persuadeam.</s>
					<s n="29" xml:lang="la" type="auto">Proinde remoram nullam tuo magistratui ingeres, quin, si pro rerum praesentium statu paciscendum aut foedus ullum honestum cum Gallo ineundum ceteri pagi consultum duxerint, tui sese non eximant, sed aliis sese libenter adiungant, <pb type="scan" next="530r"/> ut enim omittam, quod in tanta rei publicę et tam latę patentis societate odiosa est paucorum singularitas (satis constat dissidii et alienati animi suspitione non carere, si pauci non probent, quod a pluribus publicorum commodorum gratia est receptum)<note target="fna" type="footnote"/>.</s>
					<s n="30" xml:lang="de" type="auto">Er wird erfahren, dass Kayser Karol doch etliche Stadt und Orte der Eidgenossenschaft mit Anforderungen nicht vorkommen lassen wird, und so er eine Eidgenossenschaft je in Krieg zu werfen und gehorsam zu machen (wie man dessen sagt) sich unternehme, wurde er vor allen Dingen uns an beiden Orten des Rheins und an allem Bodensee, desgleichen einen dem Gebirge, was an Maland stosst, der Proviant halber aller Dingen entsetzen und einen beharrlichen Krieg für sich nehmen.</s>
					<s n="31" xml:lang="de" type="auto">Wo uns den Frankreich nicht offen sein sollte, wurde er uns mit dem einigen Hunger Paschken<note target="fn26" type="footnote"/> und Erzwingen.</s>
					<s n="32" xml:lang="de" type="auto">Darum eine Eidgenossenschaft keinen besseren Rücken haben kann noch mag dann an Frankreich, mit welcher Krone man an das in einem Friedstand und einer Vereinung stand.</s>
				</p>
			</div>
			<div xml:id="div9" corresp="regest9">
				<p>
					<s n="33" xml:lang="la" type="auto">Ravenspurgo signa duodecim imposita sunt, sed semiplena: Numerantur enim mille et octingenti praesidiarii, inter quos equites sexcenti.</s>
					<s n="34" xml:lang="la" type="auto">Lindaviam certo ferunt pecunia se redemisse, ne impios praedones ferre cogantur.</s>
				</p>
			</div>
			<div xml:id="div10" corresp="regest10">
				<p>
					<s n="35" xml:lang="la" type="auto">De Constantia quod scribis, verum est.</s>
					<s n="36" xml:lang="la" type="auto">Iuvari illi vi a nobis non potuissent, nisi et in nos transferre bellum libuerit.</s>
					<s n="37" xml:lang="la" type="auto">Minor autem est periculi ratio, si ipsi a caesare oppressi militem admitterent<note target="fnb" type="footnote"/>, qui vexaret Helvetiam.</s>
					<s n="38" xml:lang="la" type="auto">Sed mihi semper ea ratio probata est, qua de intercedendo posset constitui, vel legatione ad caesarem missa vel literis.</s>
					<s n="39" xml:lang="la" type="auto">Multae enim iustissimae caussae sunt, quae flagitant Helvetios, ne eius urbis salus et dignitas prorsus negligatur.</s>
				</p>
			</div>
			<div xml:id="div11" corresp="regest11">
				<p>
					<s n="40" xml:lang="la" type="auto">Quodsi accideret, ut de vestris aliisque ad concilium mittendis papa suas praestigias esset efusurus, necesse foret, ut publice aliquo in conventu doctorum de omni re deliberaretur.</s>
					<s n="41" xml:lang="la" type="auto">Commodum enim erit, ut et in religionis negocio episcopi urbium, chorepiscopi selectiores, omni de re, quid factu optimum videretur, summa concordia agerent.</s>
				</p>
			</div>
			<div xml:id="div12" corresp="regest12">
				<p>
					<s n="42" xml:lang="la" type="auto">Vale, et si quid ex comitiis habebis, communica.</s>
					<s n="43" xml:lang="la" type="auto">Sangalli, postridie iduum novembrium anno 1547.</s>
				</p>
				<p>
					<s n="44" xml:lang="la" type="auto">Ioach. Vadianus.</s>
				</p>
				<p>
					<note type="address">[Adresse auf der Rückseite:]</note>
					<s n="45" xml:lang="la" type="auto">Praestantissimo viro domino Henrycho Bullingero, clarissimae urbis Tigurinae episcopo, domino et amico longe colendissimo.</s>
				</p>
			</div>
		</body>
	</text>
</TEI>
