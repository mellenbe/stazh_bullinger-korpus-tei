<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization496">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #496</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Si vales bene est; ego valeo, vir optime atque doctissime.</s>
					<s n="3" xml:lang="la" type="auto">Meum erga te studium animique gratitudinem citius, atque in hoc usque tempus a me factum est, declarare debuissem; nam etsi praeter mea officia perhumanum in colloquiis te praebueris, quod et ipsum permagni facio, multo tamen magis certiusque animo te erga me benevolo et christiane affectum esse, colligo, quod me superioribus diebus, cum una cum meo principe Tiguri essem, munere literario eoque, quo mihi multum pietatis et verae religionis cognitio proponi eiusque studium urgeri videtur, ob leve officiolum ornaveris.</s>
					<s n="4" xml:lang="la" type="auto">Cuius rei caussa summas ago gratias et eo ampliores, quo pręclarior res ipsa est, de qua in libro tuo scribis.</s>
					<s n="5" xml:lang="la" type="auto">Verum quod meo offici interea defuerim, ne aut ingratitudini aut oblivioni ascribas; neque enim adeo ingratum et immemorem me esse existimo, ut virorum et pietate et doctrina praestantium benevolentiam non amplectar et ingratitudinem aliquam prae se feram; sed omnem culpam negotiis principalibus, quae mihi fere soli incumbunt, attribues.</s>
					<s n="6" xml:lang="la" type="auto">Atque cum princeps meus tibi scribat, neque ego intermittere volui, quin hęc pauca ad te darem, ut hinc vel aliquam mei erga te animi significationem haberes.</s>
					<s n="7" xml:lang="la" type="auto">Legi primam orationem libri tui, quae mihi tum propter ordinem et lucem, tum quod nihil a te nisi sacrae scripturae consentaneum scribi intelligo, perplacet, et ob id reliquos libros sequentes eadem ratione conscriptos esse iudico.</s>
				</p>
				<p>
					<s n="8" xml:lang="la" type="auto">Retuli hęc meo principi, qui, ut et ipsi, quid esset, cognosceret, mihi iniunxit, ut, si sit otium et a negotiis vacem, in linguam nostram transferrem, quod principi meo tum officii ratione tum, quod voluptate lectione libri tui afficiar, denegare non licebat.</s>
					<s n="9" xml:lang="la" type="auto">Transtuli priores duos sermones post reditum a Tiguro.</s>
					<s n="10" xml:lang="la" type="auto">Tibi autem nihil ex hoc meo labore periculi aut preiudicii est metuendum; laborum hunc tantum principis mei nomine, et ut haberem, in quo animum exercerem, suscepi.</s>
					<s n="11" xml:lang="la" type="auto">Tu solum perge in hoc tam pio officio; videtur enim mihi te velle his orationibus omne negotium relligionis verę perspicue et vere explicare, in quo dominus tibi spiritum veritatis uberrime largiatur.</s>
				</p>
				<p>
					<s n="12" xml:lang="la" type="auto">Vale et me in numero tuorum habeto, si aliqua ratione sim dignus.</s>
					<s n="13" xml:lang="la" type="auto">D. Gualthero salutem dices, M. Butlero.</s>
					<s n="14" xml:lang="la" type="auto">Dominus et vos messores messis suae et vineam messemque, ecclesiam vestrum, in suo verbo conservet.</s>
				</p>
				<p>
					<s n="15" xml:lang="la" type="auto">Basileę 24. Aprilis anno etc. 49.</s>
				</p>
				<p>
					<s n="16" xml:lang="la" type="auto">T[uus] Michael Malerius doctor, cancel[larius].</s>
				</p>
				<p>
					<note type="address">[Adresse:]</note>
					<s n="17" xml:lang="la" type="auto">Viro optimo atque doctissimo domino [He]ynrico Bullingero, ecclesiae [Tigu]rinae ministro fidelissimo, domino et amico suo etc.</s>
					<s n="18" xml:lang="de" type="auto">Zürich.</s>
				</p>
				<p>
					<note type="remark">[Bemerkung von Bullingers Hand:]</note>
					<s n="19" xml:lang="de" type="auto">Michel Maler, Doktor.</s>
				</p>
			</div>
		</body>
	</text>
</TEI>
