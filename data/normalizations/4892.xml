<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4892">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4892</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Rediit ad me, clarissime vir, mercator, civis urbis nostrae, ex Gallia, qui etiam Parisiis fuit per aliquot tempus.</s>
					<s n="3" xml:lang="la" type="auto">Is narrat subinde augeri numerum fidelium, ita ut, ubi ante annum 100 fuerint, iam 1000 inveniantur.</s>
					<s n="4" xml:lang="la" type="auto">Sed quid de his scriberem prolixius, cum tu dudum de supplicationibus, de evangelio libere praedicando certior factus sis et plura habeas, quam ego recitare queam.</s>
					<s n="5" xml:lang="la" type="auto">Caeterum accepit librum a quodam studioso ibidem, qui eum ad te perferri rogavit; hunc mihi reddidit neque dubito, quin dudum illum legeris.</s>
				</p>
				<p>
					<s n="6" xml:lang="la" type="auto">Volebam equidem eundem raptim perlegere; sed cum commodus adeo se offerret nuntius, nolui diutius retinere mecum, quin ad te mitterem, et cuperem huius Vilagagnonis librum perlegere; mirus enim (meo quidem iudicio) est calumniator d. Philippi et d. Calvini.</s>
				</p>
				<p>
					<s n="7" xml:lang="la" type="auto">Sed quid iudico de eius scripto, cum pauca admodum in transcursu perspexerim.</s>
				</p>
				<p>
					<s n="8" xml:lang="la" type="auto">Utinam etiam daretur (quod ante impudentius a tua humanitate petii) legere scriptum tuum ad synodum Curiensem eiusque confessionem.</s>
					<s n="9" xml:lang="la" type="auto">Quid actum sit de Schlehero Svitziae capto miramur; rumor est varius, et nimirum certa percipiemus, si modo commodum tuae humanitati fuerit nobis huiusmodi communicare et significare.</s>
					<s n="10" xml:lang="la" type="auto">Abrumpere cogor epistolam ob improvisum Rodolphi discessum, qui haec omnia ad te perferet, neque ulla habemus, de quibus te iam certiorem facere queamus.</s>
					<s n="11" xml:lang="la" type="auto">Vale et vive cum omnibus piis et doctis viris, quos nostro nomine salutabis.</s>
				</p>
				<p>
					<s n="12" xml:lang="la" type="auto">Literae his inclusae idem mercator, de quo supra, Parisiis accepit genero tuo pertinentes; eum cum aliis tuis generis meo nomine officiosissime salutabis.</s>
					<s n="13" xml:lang="la" type="auto">Simpertus noster te salutat plurimum.</s>
				</p>
				<p>
					<s n="14" xml:lang="la" type="auto">Scaphusiae 24. iulii 1561.</s>
				</p>
				<p>
					<s n="15" xml:lang="la" type="auto">T[uae] h[umanitati] d[editissimus] Iacobus Rüger.</s>
				</p>
				<p>
					<s n="16" xml:lang="la" type="auto">Clarissimo eruditione et virtute praestantissimo viro d. m. Heinrycho Bullingero, antistiti ecclesiae Tigurinae vigilantissimo, d. suo ac fratri in Christo plurimum observando.</s>
				</p>
				<p>
					<s n="17" xml:lang="de" type="auto">An m. Heinrich Bullinger zu Zürich.</s>
				</p>
			</div>
		</body>
	</text>
</TEI>
