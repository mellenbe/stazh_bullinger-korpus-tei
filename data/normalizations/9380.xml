<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9380">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9380</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in Christo.</s>
					<s n="2" xml:lang="la" type="auto">Reverende pater, tuas accepi literas, quibus mihi Martyrem [San] Terentianum commendas, quem nescio an tui, tuorum officiorum erga me meosque gratia an parentis et sanctissimi viri d. d. Petri Martyris memoria commendatum mihi habere velim.</s>
					<s n="3" xml:lang="la" type="auto">Est sane adolescens bona indole, sed qui habenis indiget.</s>
					<s n="4" xml:lang="la" type="auto">Facturus sane sum, quod christiana a me postulat charitas, quod requirit vetus nostra amicitia, modo spem, quam concepi, non fallat.</s>
					<s n="5" xml:lang="la" type="auto">Haec de nostro [San] Terentiano.</s>
					<s n="6" xml:lang="la" type="auto">Quod ad me meaque studia attinet, scias, pater reverendissime, me occupatissimum esse in publico opere horologii, quod in summo nostrae reipublicae templo erigitur, atque spero me propediem iuvante deo optimo maximo absoluturum.</s>
					<s n="7" xml:lang="la" type="auto">Erit sane opus neque parvum neque exigui sumptus aut sine arte; sed globus astronomicus ad motum primi mobilis circum - vertetur motu diurno, atque rota, quae festa mobilia et alia continebit, ad annos centum circumagetur cum calendario perpetuo planetarum motus medii ostendente cum lunae illuminationibus, adhaec quatuor aetatum statuae pulsabunt quartas horarum; mortis denique statua veram diei noctisque horam pulsu campanae indicabit.</s>
					<s n="8" xml:lang="la" type="auto">Atque haec omnia ita concinnata sunt, ut existimem me meo satisfecisse officio atque patriae studio tantum elaborasse, ut laudem vel saltem aliquam adsequi possim; quam tamen laudem aliis libenter reliquissem, nisi me magistratus id iussisset.</s>
				</p>
				<p>
					<s n="9" xml:lang="la" type="auto">Haec breviter ad te de meis studiis.</s>
					<s n="10" xml:lang="la" type="auto">Lavaterum vestrum amo, adolescentem bonum, pium et studiosum literarum.</s>
					<s n="11" xml:lang="la" type="auto">Plura, si vacaret, scriberem, praesertim de homine isto litigioso et malevolo, qui perniciem scholae et ecclesiae introduxit necdum cessat nobis esse molestus.</s>
					<s n="12" xml:lang="la" type="auto">Sed de his alias.</s>
				</p>
				<p>
					<s n="13" xml:lang="la" type="auto">Vale in domino salvatore nostro atque omnes mei studiosos officiose saluta, ac quicquid officii erit, quod vobis omnibus praestare potero, promptus et paratus ero.</s>
					<s n="14" xml:lang="la" type="auto">Festinanter haec scripsi et variis distractus cogitationibus; itaque ignoscas mihi.</s>
					<s n="15" xml:lang="la" type="auto">11. iulii 1573.</s>
					<s n="16" xml:lang="la" type="auto">Argentinae.</s>
				</p>
				<p>
					<s n="17" xml:lang="la" type="auto">Tuus Cunradus Dasypodius.</s>
				</p>
				<p>
					<s n="18" xml:lang="la" type="auto">Clarissimo viro et singulari reverentia colendo d. Heinricho Bullingero, ecclesiae Tigurinae summo pastori, domino suo omni observantia colendo.</s>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
