<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1449">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1449</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Varia, crede mihi, quidam ex industria spargunt de Caesaris abitu, quo nos gaudio aliquo adficiant; sed facile illis non credo.</s>
					<s n="3" xml:lang="la" type="auto">Sed hoc certissimum est Caesarem adhuc hęrere Augustae, nec facile avelletur ob multas causas.</s>
					<s n="4" xml:lang="la" type="auto">Concionatorem adepti sunt Casparem Huberum, qui Interim hactenus magno in pretio habuit et interitum Augustanum defensurus est.</s>
					<s n="5" xml:lang="la" type="auto">Considera hic falsum fratrem, quem ante annum ad se clam vocarunt cum eoque pacti sunt, qui sancte promisit se nihil contra Interitum dicturum.</s>
					<s n="6" xml:lang="la" type="auto">Ex Augustanis militibus ducta est vexilla in arcem Asperg, ne deficiat princeps absentibus Hispanis.</s>
					<s n="7" xml:lang="la" type="auto">De liberato principe electore nihil audimus, et quidam putant difficile hoc posse consequi a principibus imperii, quia Caesar timet nescio quid electore liberato.</s>
				</p>
				<p>
					<s n="8" xml:lang="la" type="auto">Mitto ad te Corium missum et Polyaenum; Corium poteris petere a domino Theodoro.</s>
					<s n="9" xml:lang="la" type="auto">Gratias praeterea ago pro libro dono misso; rependam in remittendis libris, quoscunque volueris.</s>
				</p>
				<p>
					<s n="10" xml:lang="la" type="auto">Hector pro se respondebit ad literas, quas ego illi nomine tuo dedi.</s>
					<s n="11" xml:lang="la" type="auto">Hoc autem certum est d. Müssar de Gyß<note type="margin">a.R.: Guise?</note> multa milia porcorum ex Lotharingia abegisse; Alsates magnum detrimentum acceperunt.</s>
					<s n="12" xml:lang="la" type="auto">Quae vero Magdeburgi aguntur, ex hac scheda cognoscere poteris, et quid iam agant, ignoratur, et dubia quędam dicuntur, quibus fidem non habeo, ac puto me literas a Noremberga accepturum, ex quibus certiora habebimus.</s>
					<s n="13" xml:lang="la" type="auto">Missae sunt ad me literę ex Lipsia cum variis libellis, sed non sunt redditę, fortassis Francofordię adhuc latent.</s>
					<s n="14" xml:lang="la" type="auto">Odio summo prosequor tales homines, qui tam negligenter ea, quę in commissis habent, curant.</s>
				</p>
				<p>
					<s n="15" xml:lang="la" type="auto">Pestis nos vexat et timemus graviora necnon annona premimur.</s>
					<s n="16" xml:lang="la" type="auto">Dominus suo favore nos prosequatur.</s>
				</p>
				<p>
					<s n="17" xml:lang="la" type="auto">Vale aeternum cum omnibus tuis.</s>
					<s n="18" xml:lang="la" type="auto">Si quid novi acceperis ex Augusta vel Italia, communicare non sit molestum.</s>
					<s n="19" xml:lang="la" type="auto">Myconius laborat domestico suo morbo, quem proxima hebdomade non credidi alterum diem supervicturum; adeo grassabatur in illum morbus.</s>
				</p>
				<p>
					<s n="20" xml:lang="la" type="auto">Nos, crede mihi, non alia de iuramento praestando senatui nostro obtulimus quam vos, etsi pluribus egimus verbis hoc negotium; ne dubita, nostri constantes erunt, et Valentiniani parum vacillent.</s>
				</p>
				<p>
					<s n="21" xml:lang="la" type="auto">Basileę 28. octobris 1551.</s>
				</p>
				<p>
					<s n="22" xml:lang="la" type="auto">T[uus] Gastius.</s>
				</p>
				<p>
					<s n="23" xml:lang="la" type="auto">Mandatum Ensesheymenses nomine Ferdinandi regis publicarunt, ne quis in Galliam militiam eat; poena capitis et amissio omnium adiecta est.</s>
					<s n="24" xml:lang="la" type="auto">Milites quidam Augustam petunt, qui acceperunt aureum ab capitaneo; nescio, quo Caesar illos ducturus sit.</s>
					<s n="25" xml:lang="la" type="auto">Quid agant equites illorum publicis in itineribus, poteris ab illo tabellario percontari.</s>
				</p>
				<p>
					<s n="26" xml:lang="la" type="auto">D. Heinrycho Bullingero, pastori ecclesiae Tigurinę, suo in domino charissimo.</s>
				</p>
				<p>
					<s n="27" xml:lang="de" type="auto">Zürich.</s>
				</p>
			</div>
		</body>
	</text>
</TEI>
