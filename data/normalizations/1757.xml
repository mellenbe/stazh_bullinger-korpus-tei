<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1757">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1757</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripsissem sane frequentius hactenus, nisi materia simul ac nuncii defuissent.</s>
					<s n="3" xml:lang="la" type="auto">In Iudoci locum nullus dum est subrogatus; abfuere enim plęrique senatorum, qui ad nundinas nunc sunt reversi.</s>
					<s n="4" xml:lang="la" type="auto">Itaque spero proxima septimana alium fore eligendum.</s>
					<s n="5" xml:lang="la" type="auto">Senatui praeter Musculum nullum statuemus; non enim est alius, qui ipsi comparari nedum praeferri possit.</s>
					<s n="6" xml:lang="la" type="auto">Hoc unum metuo, ne non ab omnibus approbetur, quia peregrinus est; sed si is domino placebit, dabit illum nobis; sin minus, fiat voluntas domini.</s>
					<s n="7" xml:lang="la" type="auto">Ego hoc agam, ut iure nemo me contentiosum dicere queat; interea tamen de veritate ne latum quidem culmen.</s>
					<s n="8" xml:lang="la" type="auto">Diaconus si substituatur, nihil nisi contentiones habebimus.</s>
					<s n="9" xml:lang="la" type="auto">Sed libere senatum praemonere constitui, ut meam simul fidem et conscientiam liberem.</s>
					<s n="10" xml:lang="la" type="auto">Te scio nobiscum oraturum ad dominum, ut foelicem det successum.</s>
					<s n="11" xml:lang="la" type="auto">Ubi transactum fuerit negotium, scribam illico.</s>
				</p>
				<p>
					<s n="12" xml:lang="la" type="auto">Quod res novas attinet, neque nos habemus quicquam certi.</s>
					<s n="13" xml:lang="la" type="auto">Marchionem alii ad Caesarem defecisse affirmant, alii in Alsatiam ipsum pro rege ducere exercitum.</s>
					<s n="14" xml:lang="la" type="auto">Burgundi metuunt sibi, cum quibus nostri nescio quid colludunt.</s>
					<s n="15" xml:lang="la" type="auto">Fuere hic Friburgensium et Solodorensium legati his diebus, et horis insuetis coactus fuit senatus; quid fiat, clam me adhuc est.</s>
				</p>
				<p>
					<s n="16" xml:lang="la" type="auto">Ferunt etiam quidam, sed incerto adhuc rumore, civitatem Metensem a Caesare iterum occupatam; item in Saxonia conflictum factum inter comitem Mansfeldensem et Heinrychum Brunsvigum huncque succubuisse, victores Francofurtum petere ad ulciscendam Georgii Megaloburgensis necem.</s>
					<s n="17" xml:lang="la" type="auto">Ita varia feruntur, sed quorum fides adhuc sit dubia.</s>
				</p>
				<p>
					<s n="18" xml:lang="la" type="auto">Pestis cessavit iterum, ut nemo ea moriatur; sed in agro multis in locis sęvit, maxime in illis, qui vobis viciniores sunt quam nobis.</s>
					<s n="19" xml:lang="la" type="auto">Exemplaria sermonum tuorum accepi et pro voluntate tua distribuam.</s>
					<s n="20" xml:lang="la" type="auto">Viretus cum Beza veniet huc his diebus, per quem et domino Falesio suum mittam.</s>
					<s n="21" xml:lang="la" type="auto">Pro mea maximas tibi habeo gratias; admiror valde doctam illam simplicitatem.</s>
					<s n="22" xml:lang="la" type="auto">Dominus augeat in te sua dona semper et quam diutissime te nobis incolumem servet amen.</s>
				</p>
				<p>
					<s n="23" xml:lang="la" type="auto">D. Trempii uxor idem fere, quod tu, est passa; decumbit adhuc, sed melius incepit habere.</s>
					<s n="24" xml:lang="la" type="auto">Amiserat loquendi facultatem, sed recepit eam iterum et melius habere incipit.</s>
				</p>
				<p>
					<s n="25" xml:lang="la" type="auto">Haec raptim modo ad tuas.</s>
					<s n="26" xml:lang="la" type="auto">Hodie sunt nundinę.</s>
					<s n="27" xml:lang="la" type="auto">Si quid inciderit aliud scriptu dignum, scribam per alios, qui ad mercat[um] huc venerunt.</s>
					<s n="28" xml:lang="la" type="auto">Vale.</s>
				</p>
				<p>
					<s n="29" xml:lang="la" type="auto">Mea familia omnis, Musculus item cum sua te tuamque plurimum salvere iubent.</s>
					<s n="30" xml:lang="de" type="auto">Bernò 11. novembris 1552.</s>
				</p>
				<p>
					<s n="31" xml:lang="la" type="auto">Tuus Io[annes] Hallerus.</s>
				</p>
				<p>
					<s n="32" xml:lang="la" type="auto">Literae hę ad te pertinentes a Lausanna ad me sunt perlatę.</s>
					<s n="33" xml:lang="la" type="auto">Gißlingerus etiam Felici Sprünglio aliquid hic mittit et literarum et pecuniarum.</s>
				</p>
				<p>
					<s n="34" xml:lang="la" type="auto">Clarissimo viro d. Heinrycho Bullingero, Tigurinę ecclesię pastori fidelissimo, domino et compatri suo colendissimo.</s>
				</p>
				<p>
					<s n="35" xml:lang="de" type="auto">Zürich.</s>
					<s n="36" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
