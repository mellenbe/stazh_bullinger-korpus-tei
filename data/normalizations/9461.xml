<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9461">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9461</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Interim adhuc anceps et dubius haereo ignorans, an meae literae tibi et Campello communiter ante 14 dies scriptae bona fide vobis sint redditae, quando postremis meis hoc scire ex vobis desideraverim et uterque nunc ad me scripserit, nullus tamen de hoc vel verbum fecerit.</s>
					<s n="3" xml:lang="la" type="auto">Pro novis a d. S[cipione] Lentulo diligenter consignatis et mihi communicatis gratias tibi maximas ago; his enim delector ac cupio a te, ut virum illum ex me salutare digneris quam diligentissime et illi meo nomine pro laboribus eius gratias agere et rogare, ut in sua illa diligentia pergat.</s>
					<s n="4" xml:lang="la" type="auto">Conditionem, quam d. Frosch[ouero/-us?] proponit, servabo, donec redierit ille Francfordia; tum illi exponam omnia et mature responsionem eius ad vos referam.</s>
					<s n="5" xml:lang="la" type="auto">Carmen illud tuum non videtur mihi mordax vel satyricum.</s>
					<s n="6" xml:lang="la" type="auto">Tentabo etiam apud Froschouerum, si quid efficere queam; si more solito difficilem sese praestiterit, mittam Basileam.</s>
					<s n="7" xml:lang="la" type="auto">Genus Gotzonum mihi non omnino est incognitum.</s>
					<s n="8" xml:lang="la" type="auto">Sed cum parens tuus et tui, qui hodie vivunt, nuncupentur Eglii et non Gotzones, retinerem mihi nomen Eglii nec quidpiam innovarem aut darem adversariis occasionem ludendi aut scurrilitatem suam effundendi in vocabulum Götz.</s>
					<s n="9" xml:lang="la" type="auto">Frovenfeldae est antiqua et honorata familia Ionerorum, quae tamen appellari coepit hominum memoria nomine Ruͤplium, quod posterius, licet videatur obsoletius, retinuerunt tamen et vocantur hodie vocarique volunt die Ruͤpli, tametsi vetustius sit die Joner.</s>
					<s n="10" xml:lang="la" type="auto">Hoc ipsum tibi imitandum arbitror.</s>
					<s n="11" xml:lang="la" type="auto">Nolo autem tibi molestiam et labores augere; caeterum si compendium actorum illorum mihi collegeris, est, quod gratias agam.</s>
					<s n="12" xml:lang="la" type="auto">Pacis capita, ut ex Gallico impresso exemplari translata sunt, mitto.</s>
					<s n="13" xml:lang="la" type="auto">Utinam vero pax apud vos firma subsistat!</s>
					<s n="14" xml:lang="la" type="auto">Si illam rustici violarint propter pecuniam recuperandam, non modo pecuniam sibi comparabunt, sed insuper maiores facient sumptus, quos postmodum ex integro solvere cogentur aut amittere omnia sua bona aut saltem periculo exponere.</s>
					<s n="15" xml:lang="la" type="auto">Verum cum rustici, sed et oppidani, raro sapiant, orandus est dominus, ut ipse res gubernet et nos servet.</s>
				</p>
				<p>
					<s n="16" xml:lang="la" type="auto">Vale una cum nostris omnibus, d. Campello, Victore, Pontisella utroque, consulibus, Carolo, Boneto et bonis omnibus.</s>
				</p>
				<p>
					<s n="17" xml:lang="la" type="auto">Tiguri 25. septembris 1573.</s>
				</p>
				<p>
					<s n="18" xml:lang="la" type="auto">Bullingerus tuus.</s>
				</p>
				<p>
					<s n="19" xml:lang="la" type="auto">Nova, quae his diebus accepi ab amicis meis, his inclusi, ut vices rependam.</s>
				</p>
				<p>
					<s n="20" xml:lang="de" type="auto">Dem wohlgelehrten, frommen und getreuen Herren Tobia Egli, Pfarrern zu Sant Martin zu Chur, meinem günstigen, lieben Herren.</s>
					<s n="21" xml:lang="la" type="auto">Chur.</s>
				</p>
			</div>
		</body>
	</text>
</TEI>
