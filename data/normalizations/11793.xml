<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11793">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11793</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia Christi tecum.</s>
				</p>
				<p>
					<s n="2" xml:lang="la" type="auto">Tantum vero, mi venerande Bullingere frater, abest, ut quicquam molestię sentiam ex illis tuis vere officiosis commendationibus, ut in summis deliciis numerem, si quando mihi<note target="fna" type="footnote"/> liceat etiam tua caussa humanum aut beneficum esse erga eos, quos alioqui toto pectore<note target="fn1" type="footnote"/> demereri cupio.</s>
					<s n="3" xml:lang="la" type="auto">Sic enim conduplicato perfundor gaudio, quum bonis et doctis, deinde vero etiam a te mihi commendatis viris adesse recula quapiam possum.</s>
				</p>
				<p>
					<s n="4" xml:lang="la" type="auto"><placeName ref="l81" cert="high">Transylvanus</placeName> ille <persName ref="p28" cert="high">Martinus</persName><note target="fn2" type="footnote"/> uno solum die hic hęsit nec diutius retineri se quantumvis invitatus substinuit, quod <placeName ref="l1205" cert="high">Witembergam</placeName> recta festinaret et reditum maturaret ad suos.</s>
					<s n="5" xml:lang="la" type="auto">Plane talis mihi visus est, qualem tu mihi depinxisti<note target="fn3" type="footnote"/>.</s>
				</p>
				<p>
					<s n="6" xml:lang="la" type="auto">Michaelem <persName ref="p276" cert="high">Adamum</persName> vestrum deamare in domino unice cępi, quod tu pariter et <persName ref="p810" cert="high">Fagius</persName> noster<note target="fn4" type="footnote"/> syncęritati ipsius tam plenum feratis testimonium<note target="fnb" type="footnote"/>.</s>
					<s n="7" xml:lang="la" type="auto">Alioqui valde semper suspecti sunt recutiti isti quantumvis tincti, quandoquidem res ipsa docuit hoc hominum genus pilos non raro, ingenium vero nunquam mutare<note target="fn5" type="footnote"/>.</s>
					<s n="8" xml:lang="la" type="auto">Sed profecto in moribus, oris habitu et colloquiis boni<pb type="edition" next="143"/> huius <persName ref="p276" cert="high">Michaelis</persName> Christi gratię elucere mihi nonnihil videtur, ut sese ipse mihi valde commendet et ita profecto, ut, si qua forte commodare illi possem, haud quaquam ullam occasionem negligerem.</s>
					<s n="9" xml:lang="la" type="auto">Hospite utitur optimo et doctissimo <persName ref="p810" cert="high">Fagio</persName> nostro, qui opera ipsius aliquamdiu usurus est, quanquam adeo non ferendis capitis doloribus diebus nunc aliquot excruciatur, ut nec prodire nec domi agere aliquid potuerit.</s>
					<s n="10" xml:lang="la" type="auto">Bene tamen sperare iubet medicus<note target="fn6" type="footnote"/>, et repurgato iam nonnihil a molestissimis humoribus capite meliuscule habere incipit.</s>
					<s n="11" xml:lang="la" type="auto">Tu quoque, mi Bullingere, cum tuis istic huius tam sancti viri valetudinem medicę Christi manui diligenter commendate, ut ecclesię dei diutissime, ut optime certe potest, commodare queat.</s>
				</p>
				<p>
					<s n="12" xml:lang="la" type="auto">Quirini<note target="fn7" type="footnote"/> vicem valde doleo; dominus illius misereatur<note target="fn8" type="footnote"/>.</s>
					<s n="13" xml:lang="la" type="auto">Ego iam domini beneficio satis confirmato sum brachio, quod utinam cum toto corpore et spiritu meo consecrare domino et filiis ipsius perpetuo liceat!</s>
				</p>
				<p>
					<s n="14" xml:lang="la" type="auto"><persName ref="p28" cert="high">Buceri</persName> nostri diaconus, <persName ref="p1238" cert="high">Conradus Hubertus</persName><note target="fn9" type="footnote"/>, ad me scripsit, quę hic mitto<note target="fn10" type="footnote"/>.</s>
					<s n="15" xml:lang="la" type="auto">Praeterea nihil audimus, quod latere te putem.</s>
					<s n="16" xml:lang="la" type="auto"><persName ref="p169" cert="high">Comes</persName> Gulielmus a<pb type="edition" next="144"/> <persName ref="p921" cert="high">Furstenberg</persName> iam nescio quo consilio adductus a Gallo<note target="fn11" type="footnote"/> ad caesarem<note target="fn12" type="footnote"/> defecit,<note target="fn13" type="footnote"/> quin etiam Catorum principem<note target="fn14" type="footnote"/> a caesare nunc stare affirmant<note target="fn15" type="footnote"/>.</s>
				</p>
				<p>
					<s n="17" xml:lang="la" type="auto">Dominus nostri adeoque totius ecclesię suę quamprimum misereatur!</s>
					<s n="18" xml:lang="la" type="auto">Afflictior profecto est, quam quisquam facile secum reputare queat, sive ad dextram sive ad sinistram rationes ipsius ad calculos revoces<note target="fn16" type="footnote"/>.</s>
				</p>
				<p>
					<s n="19" xml:lang="la" type="auto">C[aspar] <persName ref="p2122" cert="high">Schwenckfeld</persName> libellum iam rursus ędidit De adoratione Christi<note target="fn17" type="footnote"/>, ubi in <placeName ref="l196" cert="high">Helvetios</placeName> quoque virulentior est libellum illum e d[omini] d[octoris] <persName ref="p226" cert="high">Vadiani</persName> libris sublectum „das Greckelbuͤchlin“ appellans,<note target="fn18" type="footnote"/> quem ad me missum ab insigni quodam authoris patrono<note target="fn19" type="footnote"/> mox nondum lectum d. <persName ref="p226" cert="high">Vadiano</persName> nostro mittendum curavi<note target="fn20" type="footnote"/>.</s>
					<s n="20" xml:lang="la" type="auto">Vehementer dolet, quod homo iste tot bonis et ad longe meliora natis viris tantum negocium facessit.</s>
					<s n="21" xml:lang="la" type="auto">Dominus data solida ecclesię suę pace a malis istis tempestiviter nos liberet!</s>
					<s n="22" xml:lang="la" type="auto">Cui nos tuis tuorumque omnium precibus sedulis precationibus officiose commenda.</s>
				</p>
				<p>
					<s n="23" xml:lang="la" type="auto">Saluta totam tuam domum cum <persName ref="p14" cert="high">Theodoro</persName><note target="fn21" type="footnote"/>, <persName ref="p84" cert="high">Gvalthero</persName>, <persName ref="p165" cert="high">Pellicano</persName>, <persName ref="p145" cert="high">Megandro</persName>, <persName ref="p188" cert="high">Erasmo</persName><note target="fn22" type="footnote"/> cęterisque omnibus, qui nomen domini nostri Iesu Christi diligunt nosque in illo amant.</s>
				</p>
				<p>
					<s n="24" xml:lang="la" type="auto"><pb type="scan" next="279v"/>Salutant te<note target="fnc" type="footnote"/> seque tibi commendant nostri omnes, in primis germanus meus frater<note target="fn23" type="footnote"/> et Zviccius<note target="fn24" type="footnote"/> cum <persName ref="p810" cert="high">Paulo Fagio</persName>.</s>
					<s n="25" xml:lang="la" type="auto">Bene vale, mi venerande et charissime frater.</s>
					<s n="26" xml:lang="de" type="auto">24. maiii 1543.</s>
				</p>
				<p>
					<s n="27" xml:lang="la" type="auto">Tuus Ambr. <persName ref="p19" cert="high">Blaurerus</persName>.</s>
				</p>
				<p>
					<note type="address">[Adresse darunter:]</note>
					<s n="28" xml:lang="la" type="auto">Bullingero suo.</s>
				</p>
			</div>
		</body>
	</text>
</TEI>
