<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5700">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5700</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Pacis capita ita, ut accepi a d. Beza et Calvino, mitto ea lege, ut remittas.</s>
				</p>
				<p>
					<s n="3" xml:lang="la" type="auto">Scribit Aurelia 29. martii Beza meliorem potuisse componi, si nonnulli auxilio domini fuissent usi, et quidem articulos hos recipi ab aliis, repudiari ab aliis.</s>
				</p>
				<p>
					<s n="4" xml:lang="la" type="auto">Argentorato scribitur pacis capita esse recepta ideoque socrum Condensis una cum liberis per nobiles equites e Gallia missos reduci iterum in Galliam cum gaudio; interim vero, cum Parisienses se opponant paci et fere papistae in aliis locis, exercitum nondum esse dimissum, sed compositis rebus mox dimittendum.</s>
				</p>
				<p>
					<s n="5" xml:lang="la" type="auto">Dominus adsit suis!</s>
				</p>
				<p>
					<s n="6" xml:lang="la" type="auto">Ex Anglia scribitur omnia esse in tuto et felicia, deo gratia.</s>
				</p>
				<p>
					<s n="7" xml:lang="la" type="auto">Celebrant nunc Londini comitia regni; capite plexi sunt 7, qui insidiati sunt vitae reginae; gravia edicta instituuntur contra rebelles reginae in Anglia; vae episcopis et praelatis!</s>
					<s n="8" xml:lang="la" type="auto">In Scotia omnia bene habent, nisi quod Guysiaca regina adhuc invitis principibus missat et quidem sola.</s>
				</p>
				<p>
					<s n="9" xml:lang="la" type="auto">Venit huc ante duos menses aulicus Prutenorum principis concionator, Georgius Weigelius, vir pius et doctissimus, principi charissimus; is contraxit nobiscum amicitiam etc.</s>
				</p>
				<p>
					<s n="10" xml:lang="la" type="auto">Contulit iussu principis cum Brentio etc.; longa est historia; ocium scribendi non suppetit.</s>
				</p>
				<p>
					<s n="11" xml:lang="la" type="auto">Mittam quaedam eius scripta, sed ut tuto remittas.</s>
				</p>
				<p>
					<s n="12" xml:lang="de" type="auto">Da säht ihr, woher das Liegen kommt wieder den Kurfürsten am Rhein, da säht ihr, wie wir mit der Wahrheit articulieren möchten wieder diese unruhige, aufrührige Nequame.</s>
				</p>
				<p>
					<s n="13" xml:lang="la" type="auto">An vero respondendum sit hisce calumniosis articulis et retundenda mendatia in illorum colla et ora, cogitabo.</s>
				</p>
				<p>
					<s n="14" xml:lang="la" type="auto">O hette ich me muͦß, wyl und krefften et non ita oppressus essem, ne vix hiscere possem etc.!</s>
					<s n="15" xml:lang="la" type="auto">Sed dabit dominus consilium.</s>
				</p>
				<p>
					<s n="16" xml:lang="la" type="auto">Mitto item catechesin principis et illam dono sorori tuae, matronae optimae.</s>
				</p>
				<p>
					<s n="17" xml:lang="la" type="auto">Libellum modo de fractione panis remitte; si allata fuerint exempla Franckforto, curabo, ut habeatis.</s>
				</p>
				<p>
					<s n="18" xml:lang="de" type="auto">Wie wäre ihm, wenn die Rüstung im deutschen Land ginge auf Mailand, dem Reich unter Maximilianen wieder zu bringen, und dazu die wälschen Hülfen?</s>
					<s n="19" xml:lang="la" type="auto">Mussitatur hac de re nescio quid.</s>
				</p>
				<p>
					<s n="20" xml:lang="de" type="auto">Egon carti nihil hac de re affirmo; ich sich aber wolle, dass ein Verdecktes essen kochet wird.</s>
				</p>
				<p>
					<s n="21" xml:lang="la" type="auto">Dominus adsit nobis et servet ab omni malo!</s>
				</p>
				<p>
					<s n="22" xml:lang="la" type="auto">Sororem, fratrem, nepotes, omnes amicos saluta; mei omnes vos salvere iubent.</s>
				</p>
				<p>
					<s n="23" xml:lang="la" type="auto">Vale.</s>
				</p>
				<p>
					<s n="24" xml:lang="la" type="auto">Tiguri, die Georgii 1563.</s>
				</p>
				<p>
					<s n="25" xml:lang="la" type="auto">Tuus ex animo ille.</s>
				</p>
				<p>
					<s n="26" xml:lang="la" type="auto">Clarissimo viro d. Ambrosio Blaurero Lütmerchae in Durgavia agenti, domino meo honorando et fratri longe charissimo.</s>
				</p>
			</div>
		</body>
	</text>
</TEI>
