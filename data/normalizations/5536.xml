<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5536">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5536</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<note>[Briefanfang:]</note>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Literae tuae, vir reverendissime et frater in domino charissime, 27. augusti datae fuerunt mihi longe gratissimae, cum quod ex iis te meas per tabellarium urbis Basiliensis ad d. Sulcerum missas una cum responso illustrissimi ducis nostri legato pontificio dato accepisse intellexerim, tum vero quod id plurimum placuerit; quod autem amicis communicando id amiseris, non est quod doleas; misi enim tibi alterum exemplar ex nundinis Dantiscanis una cum responsione nostrorum theologorum ad scriptum quoddam de cęna domini ministrorum ecclesiae Vilnensis, item librum ceremoniarum nostrae ecclesiae etc.</s>
					<s n="3" xml:lang="la" type="auto">His addidi duas pelles allutas, ex quibus tibi caligas confici curares, semiungulam alcinam, annullos et lapillos eiusdem materiae etc.</s>
					<s n="4" xml:lang="la" type="auto">Haec omnia diligenter complicata atque consuta et meo sigillo obsignata tradidi Hermanno, Guilielmi Languti, mercatoris et civis Lipsensis, servitori, ut una cum literis coniunctis Francofurti Froschouero traderet, si vero ob temporis angustiam nundinas illas assequi non posset, ut tum m. Ernesto Vögelino Lipsiae redderet, qui ea diligenter Tigurum perferri curaturus esset.</s>
					<s n="5" xml:lang="la" type="auto">Scripsi quoque ad m. Ernestum, ut literas illas suis inclusas ad te cum sarcinula illa coniuncta pervehendam curaret.</s>
					<s n="6" xml:lang="la" type="auto">Fuerunt hae literae coopertae alia quadam carta, in ua memoriae loco praedictum Hermannum scripto instruxeram, ut in defectum itineris sui Francofurtum versus praefato modo ageret.</s>
					<s n="7" xml:lang="la" type="auto">An vero meae petitioni et suis promissis satisfecerit, ignoro, quare expiscendę eius rei causa ad m. Ernestum nunc scripsi, qui has ad te literas mittet et simul, si ab Hermanno illo sarcinulam non acceperit, ab eo exquiret, an Froschouero tradiderit necne tibique mihique omnem rem scriptis narrabit, spero.</s>
					<s n="8" xml:lang="la" type="auto">Lucubrationes Lavatheri in proverbia Salomonis, pro quibus ingentes tibi ago gratias<note type="margin">a.R.: ...</note> Cupio valde eiusdem opera editi libelli rituum ecclesiae Tigurinae, item Indicis Bibliorum seorsim excusi bina vel terna exemplaria, si modo extant.</s>
					<s n="9" xml:lang="la" type="auto">Basileae audio impressum esse libellum tribus vel quatuor paginis de origine contentionis inter ecclesias vestras et Saxonicas, qui mihi plurimum commendatus est.</s>
					<s n="10" xml:lang="la" type="auto">Quod si tua ope et eius aliquot exemplaria habere possem, summi amicitiae officii iudicarem; magnos enim fructus apud nostrates faceret, credo.</s>
					<s n="11" xml:lang="la" type="auto">Mitto tibi tertium exemplar praedicti responsi et peto, me certiorem reddas, an etiam secundum illud sarcinae inclusum una cum literis acceperis; sin minus ad primum responsum tuum alia mittam dona, quamvis levia, attamen grata.</s>
				</p>
				<p>
					<s n="12" xml:lang="la" type="auto">Nova hic sunt pauca, inter quae Poloniae regni conventus, qui nunc Petricoviae celebratur, numerari potest.</s>
					<s n="13" xml:lang="la" type="auto">In eo agitur de restitutione veterum privilegiorum plus avaritia quam incuria primorum procerum regni abrogatorum, item de successore regis, si quidem hęredem non habet, item de religione et similibus articulis gravissimis, quorum omnium subitam executionem petunt.</s>
					<s n="14" xml:lang="la" type="auto">Sunt, qui dicant adfuturum knezam Wisniwetzki, Russiae principem, qui nescio qua de causa regis inclementiam, cum eiusdem cubicularium ageret, sibi conciliaverat, factus deinde profugus ad Muscovitarum principem confugerat, qui eum militiae suae contra Tartaros praefecerat, sed ab iis cęsus parvam inivit gratiam apud Muscovitas, ut nec ibi tutus in patriam reverti procerum intercessione a rege impetraverit mirabilia horrendaque de proditionibus inter regios consiliarios cum Muscovitarum principe practicatas (vulgo fertur) publice dicturus et nescio quibus rerum testimoniis approbaturus; quae et qualia sint quemque exitum sint habitura, dies dabit.</s>
				</p>
				<p>
					<s n="15" xml:lang="la" type="auto">Livoniae status quotidie fit deterior, ut non immerito feni cumulo comparari possit, de quo totus mundus rapit; in dies enim plures nanciscitur dominos, nec cessat Moscus, qui nunc Lituaniam aggreditur, ut iam cives Vilnenses fugam parare incipiunt, constans fama est.</s>
					<s n="16" xml:lang="la" type="auto">Dominus illi resistat ac pęnas bene meritas suspendat et nostri misereatur, ut aliquando agnitis delictis resipiscamus et toto pectore<note target="fn1" type="footnote"/> ad dominum convertamus.</s>
				</p>
				<p>
					<s n="17" xml:lang="la" type="auto">Celebratur et hic apud nos conventus, qui incepit 23. novembris, quo die ingressus est urbem hanc illustrissimus princeps noster anno 1512, postquam 15. mensibus magister ordinis designatus esset etc.</s>
					<s n="18" xml:lang="la" type="auto">Proposuit ordinibus sive statibus illustrissimus princeps consultandum, qua ratione thesaurus aliquis colligendus sit, quo hostiles insultus aliquando reprimi possint, item, qua ratione communes molestiae atque gravamina illa, quae incuria magistratuum atque avaritia et malitia subditorum irrepserunt, arceri possint, item ut ministri ecclesiae, quorum in dies maior fit quęrimonia, posthac honestius alimententur; male enim illis prospectum est in reformatione prima.</s>
					<s n="19" xml:lang="la" type="auto">In summa cupit illustrissimus princeps totius sui ducatus communem reformationem, ut, siquidem nunc senio confici<note type="misc">Schluss: E II 367, 193</note> atque opprimi patiatur, sed potius ex adversariis nostri Saulis Paulos faciat.</s>
					<s n="20" xml:lang="la" type="auto">Vale in domino cum tota familia tua et me tui amantissimum ama.</s>
				</p>
				<p>
					<s n="21" xml:lang="la" type="auto">Iterum vale.</s>
				</p>
				<p>
					<s n="22" xml:lang="la" type="auto">Dedi Monte regio die 12. decemb. 1562.</s>
				</p>
				<p>
					<s n="23" xml:lang="la" type="auto">Tui amantissimus Ioannes Jaske.</s>
				</p>
				<p>
					<s n="24" xml:lang="la" type="auto">Reverendissimo viro domino Heinricho Bullingero, ecclesiae Tigurinae antistiti fidelissimo, domino suo observandissimo et fratri charissimo, ad manus proprias.</s>
					<s n="25" xml:lang="de" type="auto">Zürich zum grossen Münster.</s>
				</p>
			</div>
		</body>
	</text>
</TEI>
