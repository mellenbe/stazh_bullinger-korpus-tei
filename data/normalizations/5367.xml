<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5367">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5367</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Desideratissimas tuas, domine honorande, domine colendissime et frater charissime, accepi per clarissimum virum d. Ioannem Budaeum, fratrem charissimum.</s>
				</p>
				<p>
					<s n="3" xml:lang="la" type="auto">Doleo vehementer innoxium cruorem sanctorum in Gallia tanta effundi copia et oro dominum, ut ecclesiae suae misereatur effundatque iram suam super eos, qui nomen eius non invocant.</s>
					<s n="4" xml:lang="la" type="auto">Gaudeo rursus nostros alicubi iuvari a domino, quem indesinenter rogo, ut iusto auxilio liberet nos a malo hostiumque copias fundat et atterat, si eorum misereri et eos convertere non vult.</s>
				</p>
				<p>
					<s n="5" xml:lang="la" type="auto">De iis, quae in mandatis das, copiose de singulis colloquutus sum cum d. Budaeo, qui referet.</s>
				</p>
				<p>
					<s n="6" xml:lang="la" type="auto">Breviter: faciam summa fide et diligentia, quod possum.</s>
					<s n="7" xml:lang="la" type="auto">Literas Herculi a Salice inscriptas hodie curavi diligenter misique Curiam Rhetorum.</s>
					<s n="8" xml:lang="la" type="auto">Non negligetis Rhetos; si necesse sit, militem peritum et benevolum dare poterunt; sed in tempore, et priusquam desperatae et dissipatae sint nostrorum res, agendum cum illis.</s>
					<s n="9" xml:lang="la" type="auto">Postquam fortuna inclinare coeperit, languescunt animi eorum quoque, qui antea rebus nondum infortunatis alacres erant.</s>
				</p>
				<p>
					<s n="10" xml:lang="la" type="auto">Ad Hallvylerum scripsi item hodie diligenter; sed et ad d. Nicolaum Diesbach eadem de re scripsi Bernam per Budaeum hortans, ut Hallvylerum urgeat; est illi iunctus affinitate.</s>
					<s n="11" xml:lang="la" type="auto">Peto a Hallvylero, ut, si quid possit, totum ad te negotium perscribat.</s>
				</p>
				<p>
					<s n="12" xml:lang="la" type="auto">Literas vero Condensis et amirallii hodie curavi deferre Badam ad comitia Helvetiorum.</s>
					<s n="13" xml:lang="la" type="auto">Legatos nostros adhortatus sum, ut impediant, quantum possunt, profectionem.</s>
				</p>
				<p>
					<s n="14" xml:lang="la" type="auto">Impediverunt hucusque; iam vero dicuntur passim expandisse vexilla et cras profecturos, quod eis pessime cedat, dominum oro.</s>
				</p>
				<p>
					<s n="15" xml:lang="la" type="auto">Vigilate, vigilate de Lugduno; prima cura est.</s>
					<s n="16" xml:lang="la" type="auto">Lugdunum cupiunt recuperare; sunt ea de re multa et varia consilia.</s>
				</p>
				<p>
					<s n="17" xml:lang="la" type="auto">Ideo non libenter legi baronem, praefectum Lugduni, profectum esse Valentiam; ea de re nuper etiam ad te scripsi.</s>
					<s n="18" xml:lang="la" type="auto">Vigilate; Lugdunum iam spe devorarunt.</s>
				</p>
				<p>
					<s n="19" xml:lang="la" type="auto">Dominus protegat et servet Lugdunum!</s>
					<s n="20" xml:lang="la" type="auto">Oremus absque intermissione dominum, ut nos servet; multa enim et magna instant pericula.</s>
					<s n="21" xml:lang="la" type="auto">Simus tamen fortes in domino.</s>
				</p>
				<p>
					<s n="22" xml:lang="la" type="auto">In hoc vale una cum fratribus et symmystis omnibus; nostri omnes vos, te inprimis, salutant.</s>
					<s n="23" xml:lang="la" type="auto">Si quando ad Bezam scripturus es, saluta illum omnium nostrum nomine.</s>
				</p>
				<p>
					<s n="24" xml:lang="la" type="auto">Dominus ei benedicat et liberet ipsum a malo!</s>
					<s n="25" xml:lang="la" type="auto">Iterum iterumque vale.</s>
					<s n="26" xml:lang="la" type="auto">19. iunii 1562.</s>
				</p>
				<p>
					<s n="27" xml:lang="la" type="auto">Caetera Budaeus.</s>
				</p>
				<p>
					<s n="28" xml:lang="la" type="auto">Tuus ex animo Bullingerus.</s>
				</p>
				<p>
					<s n="29" xml:lang="la" type="auto">Dicet de literis Ioan[nis] Frideri[ci] Saxonis ad senatum huius urbis missis.</s>
					<s n="30" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo, domino meo colendo et fratri charissimo.</s>
					<s n="31" xml:lang="de" type="auto">Genf.</s>
				</p>
			</div>
		</body>
	</text>
</TEI>
