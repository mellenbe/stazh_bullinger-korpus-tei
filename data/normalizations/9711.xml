<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9711">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9711</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Iam pridem libenter ad te scripsissem et tuis respondissem, charissime domine compater; sed usque defuerunt nuncii, et miror, qui fiat, quod tam rari mihi contingant.</s>
					<s n="3" xml:lang="la" type="auto">Sed causas esse puto primum quod propter rerum caritatem pauciores nunc homines itineribus se committant, deinde quod ego raro, imo nunquam fere progredior; nec enim possum, sed tantum ad templum et ad suggestum usque, ubi adhuc praesto, quod possum, deinde domum me rursus confero, ut etiam pauciores me conveniunt, quam si in publicum ut antea prodire solerem.</s>
					<s n="4" xml:lang="la" type="auto">Hinc fit etiam, ut, quę feruntur nova, serius aut interdum nunquam cognoscam.</s>
				</p>
				<p>
					<s n="5" xml:lang="la" type="auto">Scripsissem nuper libenter tibi quoque, cum ad fratrem scriberem; sed propter synodum nostram et alias causas non poteram; itaque ad fratrem scribebam, quę tum mihi occurrebant, rogans, ut ea tecum communia habeat.</s>
				</p>
				<p>
					<s n="6" xml:lang="la" type="auto">Caeterum ut haec missa faciam et ad res ipsas accedam, principio singulares tibi habeo gratias pro iudicio illo d. Erasti de H. nostro, et quod tantum tibi labores sumpseris, ut propria etiam manu descripseris; expediet, ut plura eiusmodi colligamus, ut, si usus ferat, his uti possimus.</s>
					<s n="7" xml:lang="la" type="auto">Non aliunde vero melius quam ex Lipsia possemus acquirere testimonia certa illius perversitatis; nam vix puto ita illum ibi vivere posse, ut, quantumvis cautus sit, se non aliqua ex parte prodat, et nos quidem conquirimus, quaecunque possumus.</s>
					<s n="8" xml:lang="la" type="auto">Si vobis quoque aliquid inde contingat, communicate, quaeso, nobis.</s>
					<s n="9" xml:lang="la" type="auto">In Aretii locum duo tandem alii constituti sunt.</s>
					<s n="10" xml:lang="la" type="auto">Venit enim ex Heidelberga Iohannes Hortinus Lausanensis (cuius frater Michael Lausannae quoque Hebraeam linguam profitetur); is quia ad quadriennium fere sumptibus magistratus nostri illic apud d. Tremellium sustentatus est, tantos ibi fecit in illius et Chaldaicae et Syriacae linguę cognitione progressus, ut nullum ibi ex iunioribus in hoc scientię genere parem habuerit.</s>
					<s n="11" xml:lang="la" type="auto">Unde factum, ut et d. Tremellius illi neptim suam, filiam d. Antonii Chavalerii, qui olim et Lausannę et Genevę summa cum laude Hebraeas quoque literas docuit, desponderit.</s>
					<s n="12" xml:lang="la" type="auto">Huic senatus huius urbis ad annum tantum professionem hic liguarum istarum tradidit.</s>
					<s n="13" xml:lang="la" type="auto">Interea Christiano in Portu additus est quoque Turingus Ruͦstius, ut is alternis septimanis cum illi theologiam et Graecam lectionem permutet, et quamvis hoc non per omnia ex nostro consilio factum sit, maluissemus enim plaerique Marquardum<note target="fn1" type="footnote"/> meum habuisse, tamen, quoniam ita deo et magistratui nostro placuit, non habemus, quod contra dicamus.</s>
					<s n="14" xml:lang="la" type="auto">Ego mihi bona de utroque illorum polliceor, praesertim cum dubium mihi non sit, quin in dogmatibus sint synceri.</s>
					<s n="15" xml:lang="la" type="auto">Marcuardo hoc unum nocuit, quod ab illo videtur solo fere tota Lausanensis scola pendere, nec habent domini alium, quem ibi superbae et inquietae Gallorum genti, quae illic alias dominatura videretur, opponat.</s>
				</p>
				<p>
					<s n="16" xml:lang="la" type="auto">Ideo etiam tanto aequius fero, quod illum in hac electione praeterierint.</s>
				</p>
				<p>
					<s n="17" xml:lang="la" type="auto">De rebus novis fortassis multa a me expectas; sed ego puto vos plura et longe certiora habere, quam nos habeamus.</s>
					<s n="18" xml:lang="la" type="auto">De regis morte omnia iam hic personant, et duravit hic rumor iam ad dies non paucos atque magis ac magis confirmatur per eos, qui ex Gallia et Burgundia ac Sabaudia veniunt et scribunt.</s>
					<s n="19" xml:lang="la" type="auto">Venit quidam ex regis satellitibus, qui se cadaver illius vidisse testatur.</s>
				</p>
				<p>
					<s n="20" xml:lang="la" type="auto">Marchionissa Neocomensis, Condaei principis piae memoriae socrus, Neocomum appulit ante dies 14 et vix per Burgundiam elapsa est, quin comprehenderetur.</s>
				</p>
				<p>
					<s n="21" xml:lang="la" type="auto">Illa aulae suae magistrum huc misit ad dominos suum illis adventum denunciantem.</s>
					<s n="22" xml:lang="la" type="auto">Is inter caetera affirmavit regem circa genitalia ita esse putrefactum, ut coactus fuerit admittere sectionem, et magnum esse periculum de vita illius.</s>
					<s n="23" xml:lang="la" type="auto">Statim subsecutae sunt literae a gubernatore trium restitutarum Sabaudo praefecturarum, quae idem affirmarunt et hoc habuere amplius, quod accedentibus spasm<foreign xml:lang="el">οισ</foreign> extinctus sit.</s>
					<s n="24" xml:lang="la" type="auto">Quid iam sit secuturum, novit dominus.</s>
					<s n="25" xml:lang="la" type="auto">Dicunt aliqui, quantus sanguis ex illo mortuo effluxerit, alii quod cum pulmone epar quoque evomuerit; sed ego multa affingi puto; satis id sit, si extinctus sit tam manifesto dei iudicio, quod merito omnes adorare debemus et in professione veritatis suę confirmari.</s>
					<s n="26" xml:lang="la" type="auto">Aiunt etiam aliqui Mongomerium in Normandia esse captum.</s>
					<s n="27" xml:lang="la" type="auto">Merlinus noster nuper hinc excurrit ad principem Condaeum, quem uno cum Palatino invenit in Germerßheim.</s>
					<s n="28" xml:lang="la" type="auto">Is putat eum brevi copias ex Germania ducturum in Galliam et refert etiam alia quędam, quae tamen non magni sunt momenti.</s>
					<s n="29" xml:lang="de" type="auto">De helvetiis nostris ad hispanum profectis vertur, das sei gar unwerden; man wäre ihren Kern ab, als deren man nichts bedürfe; soll wollen sie auf drei Monate bezahlt sein, und seien aber nennen gelten.</s>
					<s n="30" xml:lang="de" type="auto">So warten die anderen auch nun auf Geld; sonst zogen sie an.</s>
				</p>
				<p>
					<s n="31" xml:lang="de" type="auto">Von Genf habe ich nun lange nichts.</s>
					<s n="32" xml:lang="de" type="auto">Das Hinlaufen Zerreiss haben meine Herren abermal bei Leib und Leben verboten.</s>
					<s n="33" xml:lang="de" type="auto">Unlangest hievor hat man zwei, die im vorderen Zug gesehen, als Halseisen gestellt und dem einen, der sich wirr verwürgt, den Eid aus dem Land, dem anderen den Eid ins Land gehen.</s>
				</p>
				<p>
					<s n="34" xml:lang="de" type="auto">Ich mein noch heute des Tags, ich habe nicht Glück zu Botschaft; habe dieses Vorgehen fast vor 8 Tagen geschrieben und gemeint, ich sött doch Botschaft finden, habe Angestellt und Nachfrage gehen, wo ich gemögen, und hätte ich nicht anders gefunden, so hätte ich doch den Brief bei Herren Würstenberger, unserem Boten gegen Baden, geschickt, so auf die Jahrrechnung heute da gereitet.</s>
					<s n="35" xml:lang="de" type="auto">In dem kommt dieser gute h. R. Studer von Winterthur.</s>
					<s n="36" xml:lang="de" type="auto">Da gib ichs also, wie ichs formal geschrieben, allein so viel weiter, dass des Königs Tod nunmehr so viel Gewisser, dieweil es auch der Ambasiator Herr geschrieben und es die Solothurensees und Freiburgen es bestätigt.</s>
				</p>
				<p>
					<s n="37" xml:lang="de" type="auto">Sie gegen ihm eine solche Form: als er sein Bruder bis gegen Nancen das Gleit gen, seie er krank geworden, also dass man gemeint, ihm seien Gift gen; daran habe er bisher gescherbet und zuletzt gestorben; das habe man ihn lassen aufschnitten, ob man das Gift finde; da habe man keins können spüren, allein das Herz seien ihm geschwinden und ausdarret; das seie ihm kann von so grossem Kummer, den ihm die Hugenotten zu gestattet etc. caetera intelligis.</s>
					<s n="38" xml:lang="de" type="auto">Gott wolle allen solchen Herzen also tun!</s>
					<s n="39" xml:lang="la" type="auto">Haec raptim prioribus addere volui; si plura succurrerent, plura scriberem.</s>
					<s n="40" xml:lang="la" type="auto">Dominus te servet usque!</s>
				</p>
				<p>
					<s n="41" xml:lang="la" type="auto">Saluta amicos, fratres et praecipue eos, qui sunt de tua familia.</s>
					<s n="42" xml:lang="la" type="auto">Salutant te nostri omnes, quorum tamen multi hisce diebus ab urbe absunt.</s>
				</p>
				<p>
					<s n="43" xml:lang="la" type="auto">Bernae 18. iunii 1574.</s>
				</p>
				<p>
					<s n="44" xml:lang="la" type="auto">I[ohannes] Hall[erus], tuus semper.</s>
				</p>
			</div>
		</body>
	</text>
</TEI>
