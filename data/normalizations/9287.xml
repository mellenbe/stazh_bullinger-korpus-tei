<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9287">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9287</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Magna et innumera tua sunt, reverende domine et pater, in me beneficia, quibus me immeritum cumulare et onerare hactenus non cessasti, pro quibus quia dignas referre gratias non possum, aliquod saltem indicium <foreign xml:lang="el">και μνΗμοσθνον</foreign> gratitudinis exhibere statui.</s>
					<s n="3" xml:lang="la" type="auto">Magno ergo Wyttembacchiano caseo, quem ipse d. consul tibi et d. Gvalthero dono mittit, parvulum Monasteriensis vallum caseolum adiunxi, quem tibi offero, ut ille magno Persarum regi guttulam aquae in manibus offerebat, plurimum te rogans, ut pro humanitate tua magis animum meum quam exiguum illud munusculum respicere digneris; mundus est intrinsecus nec praepinguis, quod sane genus mirum in modum tempore aestatis apud nostros commendatur, iamque maturescit; d. consulis vero in annos duos vel amplius etiam potest servari; est enim recens et immutatus; modo servetur in loco temperato.</s>
					<s n="4" xml:lang="la" type="auto">Arbitrabar consulem ipsum ad utrumque vestrum scripturum; sed dum haec iam scriberem, negociis obruitur et mihi in mandatis dedit, ut suo nomine vobis ambobus, dominis suis colendissimis, omnem suam operam offerrem, in cuius rei signum et symbolum veteris amicitiae certissimum se hoc munusculum misisse, rogans obnixe, ut veterem Wyttembachium amicum semper commendatum habere dignemini.</s>
					<s n="5" xml:lang="la" type="auto">Sed mihi apud vos boni viri munus verbis meis exornandum est minime.</s>
					<s n="6" xml:lang="la" type="auto">Ego me ipsum ac meos omnes tibi commendo, praesertim filium meum Samuelem, quem ego una cum matre adhuc superstite, piae memoriae matrona, et sacris literis et patriae vovimus, quo voto obstrictus nunc vix tollerabiles sumptus ferre cogor.</s>
					<s n="7" xml:lang="la" type="auto">Sed recreat me non parum et dei erga me toties experta bonitas ac simul etiam vestrum omnium, qui ecclesiae et scholae praefecti estis, liberalitas, ut sperem me voti mei compotem futurum brevi.</s>
				</p>
				<p>
					<s n="8" xml:lang="la" type="auto">Novi, quod nunc scribam, nihil habeo, praesertim ad te viciniorem Badenis et Zurzacho.</s>
					<s n="9" xml:lang="la" type="auto">Fama illa de capto aut caeso Andio apud Rupellas in dies continuat et confirmatur.</s>
					<s n="10" xml:lang="la" type="auto">Faxit dominus, ut omnia cedant tandem, quantum fieri oportet, ad gloriam sui nominis.</s>
				</p>
				<p>
					<s n="11" xml:lang="la" type="auto">D. consul et omnes boni tibi omnia prospera precantur.</s>
					<s n="12" xml:lang="la" type="auto">Deus te nobis incolumem diutissime servet, domine et pater colendissime, cum tota familia tua, quam ex me salutabis, quaeso.</s>
				</p>
				<p>
					<s n="13" xml:lang="la" type="auto">Bielae 14. aprilis anno 1573.</s>
				</p>
				<p>
					<s n="14" xml:lang="la" type="auto">T[uus] t[otus]</s>
				</p>
				<p>
					<s n="15" xml:lang="la" type="auto">I[osua] V[inslerus] T[igurinus].</s>
				</p>
				<p>
					<s n="16" xml:lang="la" type="auto">Eximio Christi servo d. Henrico Bullingero, Tigurinae ecclesiae espicopo vigilantissimo, domino et patri suo colendissimo.</s>
				</p>
				<p>
					<s n="17" xml:lang="de" type="auto">An m. Heinrich Bullinger zum grossen Münster, Zürich.</s>
				</p>
			</div>
		</body>
	</text>
</TEI>
