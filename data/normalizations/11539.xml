<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11539">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11539</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. in domino, Bullingere frater observande.</s>
				</p>
				<p>
					<s n="2" xml:lang="la" type="auto">Literas tuas quarta marcii ad me datas<note target="fn1" type="footnote"/> accepi hic 14. martii eo iucundiores, quod de integra tua et indissolubili coniunctione nobiscum testantur.</s>
				</p>
				<p>
					<s n="3" xml:lang="la" type="auto">Erat autem ante omnia mihi potius, ut tu facis, praefandum et instituenda<note target="fn2" type="footnote"/> de isto meo diutino silentio quam tibi.</s>
					<s n="4" xml:lang="la" type="auto">Verum utrique nostrum aliquis facile respondebit et istas, ut dicitur, in peccatis excusationes<note target="fn3" type="footnote"/> sic vel accusabit vel diluet, ut maxime sane amicitia non est prolixis et multiplicibus literis ęstimanda; si tamen ea est vera et solida, sępe et multum atque prolixe agere cum amicis solet, nec quenquam nostrorum forte aliquis opinabitur tantis negociorum undis obrui, quin, si vere amet, etiam inter negocia sua deputaturus sit negocium scribendi ad amicum.</s>
					<s n="5" xml:lang="la" type="auto">Quod qui ita in animum induxerint, huic[!] nec tabelliones fidos defuturos, ut nihil dicatur de studiis, quę literis frequentibus iuvari, non interturbari aliquis dixerit.</s>
					<s n="6" xml:lang="la" type="auto">Ut vero sit, nos porro non eas excusationes instituemus, quibus nos magis accusemus quam excusemus.</s>
				</p>
				<p>
					<s n="7" xml:lang="la" type="auto">Proinde scribis expectatione de eventu horum comitiorum<note target="fn4" type="footnote"/> omnes vos suspensos et anxios esse.</s>
					<s n="8" xml:lang="la" type="auto">Id certe vos cum multis habetis commune.</s>
					<s n="9" xml:lang="la" type="auto">Quis enim vel hic quottidie inspiciens congregatos non idem, quod vos, dicat, omnes anxios et suspensos distineri?</s>
					<s n="10" xml:lang="la" type="auto">Oremus ergo dominum, in cuius solius manu est, ut eventum optatum largiatur.</s>
					<s n="11" xml:lang="la" type="auto">Est, ut scribis, in hominibus nulla, sed in Christo et causa eius fiducia ampla et firma.</s>
					<s n="12" xml:lang="la" type="auto">Verum hic merito audire cogimur, quod quidam nobis obiiciunt, quandoquidem et nos ipsi homines sumus atque in causae per se optimę administratione non parum interdum peccamus.</s>
					<s n="13" xml:lang="la" type="auto">Itaque est, ut et de nobis ipsis timeamus.</s>
					<s n="14" xml:lang="la" type="auto">Papę iugum excussimus quidem; at Christi iugum<note target="fn5" type="footnote"/> nondum vel ipsis nobis vel nostris plene imposuimus.</s>
					<s n="15" xml:lang="la" type="auto">Unde non raro pudore suffundimur, cum rationem ministerii nostri iis reddimus, qui, etsi in adversariis castris esse videantur, restitutionem tamen regni Christi ex animo querere prę se ferunt.</s>
					<s n="16" xml:lang="la" type="auto">Tam multa illi cum in ministris nobis tum in magistratibus et plebibus atque adeo in ipsa religionis administratione tota desiderant.</s>
					<s n="17" xml:lang="la" type="auto">Requirunt enim fidei et obedientię ecclesiasticę professionem, quam eruditi de Christi mysteriis ipsi faciant.</s>
					<s n="18" xml:lang="la" type="auto">Requirunt correctionem cum privatam tum publicam eorum, qui peccarunt.</s>
					<s n="19" xml:lang="la" type="auto">Requirunt abstentionem eorum, qui ecclesiam manifestis flagiciis offenderunt.</s>
					<s n="20" xml:lang="la" type="auto">Requirunt denique excommunicationem eorum, qui ecclesiam ad poenitentiam<pb type="edition" next="139"/> vocantem non audiunt.</s>
					<s n="21" xml:lang="la" type="auto">Desiderant etiam tam publica quam privata ieiunia et statas supplicationes.</s>
					<s n="22" xml:lang="la" type="auto">Et licet nihil horum apud suos syncerum demonstrare possint, tamen existimant se ista a nobis optimo iure exigere, qui soli reformationem orbis et restitutionem religionis ex verbo dei profiteamur fortiterque iactemus nos ita spiritum et verbum Christi sequi, ut pręceptis domini nihil adiicere, nihil detrahere<note target="fn6" type="footnote"/> velimus.</s>
					<s n="23" xml:lang="la" type="auto">Cum itaque omnes sancti, quę commemorata sunt, religiose observarunt - et sunt tam diligenter divinis literis commendata -, querunt illi homines religiosi, qui fiat, ut non eisdem rebus et nos studeamus, qui eodem nos agi spiritu et idem sequi verbum videri cupiamus.</s>
					<s n="24" xml:lang="la" type="auto">Horum ergo admonitionibus, tum nostra ipsorum conscientia quottidiana scripturarum lectione et tractatione excitata eo certe depellimur, ut nobis in eo, quo progressi sumus, perparum placere possimus magisque animos in ea, quę ante nos sunt, extendamus<note target="fn7" type="footnote"/>, tametsi nec in nostris ecclesiis desint, qui incrementa quedam pietatis faciant floremque magis quam maturos fructus exhibeant.</s>
					<s n="25" xml:lang="la" type="auto">Et sane nusquam existimatur res nostras habere tam foeliciter, quin supersit multum, quod correctum, multum, quod adiectum cupiamus in domino.</s>
					<s n="26" xml:lang="la" type="auto">Nos profecto satan multis modis adfligit et exagitat cum a papistis tum ab Epicureis tum ab hereticis, ut non solum anxie orandum nobis quottidie sit: „Adveniat regnum tuum“ [Mt 6, 10; Lk 11, 2], sed etiam: „Ne inducas nos in tentationem“ [Mt 6, 13; Lk 11, 4] et „Libera nos a malo“ [Mt 6, 13].</s>
					<s n="27" xml:lang="la" type="auto">Sed quid ista, forte dices, et tam prolixe inculcata ad comitiorum successum, quem tu videris ante omnia percupide cognoscere, attinent?</s>
					<s n="28" xml:lang="la" type="auto">Volui ista premittere iis, quę de comitiorum qualicunque successu subiiciam, ut non tam deplorare quam etiam corrigere tandem liceat ea, quę ecclesiarum necessitas expostulat, quę tamen admodum tarde optatum finem sortiuntur.</s>
				</p>
				<p>
					<s n="29" xml:lang="la" type="auto"><pb type="scan" next="478"/>De comitiis ut vobis utcunque satisfaciam: Ęgre illa sunt coepta.</s>
					<s n="30" xml:lang="la" type="auto">Cęsar 5. aprilis propositionem, ut vocant, hic congregatis imperii ordinibus primum exhiberi curavit<note target="fn8" type="footnote"/>.</s>
					<s n="31" xml:lang="la" type="auto">Capita huius sunt, ut deliberent status super controversiis religionis tollendis et pacanda <persName ref="p1332" cert="high">Germania</persName> in compositione religionis, pariter de contrahendis auxiliis contra Turcam<note target="fn9" type="footnote"/>.</s>
					<s n="32" xml:lang="la" type="auto">Nostri per biduum suas habuere deliberationes, quas in scriptis obtulerunt cęsari<note target="fn10" type="footnote"/>.</s>
					<s n="33" xml:lang="la" type="auto">Hodie primum adversarii et sua consilia inter se contulerunt, quę forte cras cęsari exhibebunt<note target="fn11" type="footnote"/>.</s>
					<s n="34" xml:lang="la" type="auto">Cęsarem opinantur quidam citius permissurum quendam delectum<pb type="edition" next="140"/> certorum virorum laicorum et doctorum, qui colloqui super religionis controversiis componendis debeant, quam continuare nuper <placeName ref="l1214" cert="high">Wormatię</placeName> coeptum colloquium<note target="fn12" type="footnote"/>.</s>
				</p>
				<p>
					<s n="35" xml:lang="la" type="auto">Fert prę se quidem imperator multis sane argumentis animum cupientem <persName ref="p1332" cert="high">Germaniam</persName> compositione pia religionis tranquillare et habet huius pręter timorem domini multas etiam temporarias causas.</s>
					<s n="36" xml:lang="la" type="auto">Fratris<note target="fn13" type="footnote"/> enim res atque adeo totius Germanię adversus Turcas male firmę sunt infoelicius prope semper bella gerente in Hungaria fratre, etsi fama nunc ferat presidia oppido <placeName ref="l1858" cert="high">Pest</placeName> imposita contra oppugnationem Turcicam sese opposuisse foeliciter,<note target="fn14" type="footnote"/> id quod ex vestro illo nuncio<note target="fn15" type="footnote"/> planius pleniusque cognosces.</s>
					<s n="37" xml:lang="la" type="auto">Est et cęsar ipse corpore podagra et aliis morbis adfecto, quanquam nunc videatur non male valere, habetque is filium<note target="fn16" type="footnote"/> teneriusculum, quem plerique metuunt non fore diuturnum.</s>
					<s n="38" xml:lang="la" type="auto"><placeName ref="l16" cert="high">Italia</placeName> factionibus seipsam et suos principes nunquam non fatigat.</s>
					<s n="39" xml:lang="la" type="auto">Sunt nonnulla, cur et <placeName ref="l5" cert="high">Belgis</placeName> maiora querantur firmamenta.</s>
					<s n="40" xml:lang="la" type="auto">Gallus<note target="fn17" type="footnote"/> nisi reddito <placeName ref="l667" cert="high">Mediolano</placeName> firmus amicus difficile erit.</s>
					<s n="41" xml:lang="la" type="auto">Factio papistica dei gratia in <persName ref="p1332" cert="high">Germania</persName> fit indies minor et debilior.</s>
					<s n="42" xml:lang="la" type="auto">Nostrę partes, utcunque religio non ubique perinde efflorescat, quottidie fiunt auctiores.</s>
					<s n="43" xml:lang="la" type="auto">Hisce de causis non dubitamus esse, qui cęsari consilia pacis atque ideo etiam reformationis ecclesiasticę, sine qua in <persName ref="p1332" cert="high">Germania</persName> pax vera et solida ęgre constitui potest, confirment, quantum possunt.</s>
					<s n="44" xml:lang="la" type="auto">At contra pontifex<note target="fn18" type="footnote"/>, qui et in <placeName ref="l16" cert="high">Italia</placeName> et in <persName ref="p1332" cert="high">Germania</persName> adhuc tam potens est, cum artibus tum viribus nihil omittit per se et per suos, ut cęsarem a cognoscenda religionis causa et componenda abstrahat.</s>
				</p>
				<p>
					<s n="45" xml:lang="la" type="auto">Contarenum<note target="fn19" type="footnote"/> pontificium legatum hic nunc agentem quidam adfirmant hoc apud <placeName ref="l7" cert="high">Bavaricos</placeName> duces <persName ref="p2498" cert="high">Wilhelmum</persName>, Ludovicum et Ernestum<note target="fn20" type="footnote"/><pb type="edition" next="141"/> fratres, apud <persName ref="p297" cert="high">Moguntinum</persName> archiepiscopum<note target="fn21" type="footnote"/>, apud Heinrycum illum Brunsvicensem<note target="fn22" type="footnote"/> moliri, ut religionis causa potius ad futurum concilium quam presentem imperii conventum pertractanda referatur<note target="fn23" type="footnote"/>.</s>
					<s n="46" xml:lang="la" type="auto">Sed maior principum et statuum imperii<note target="fnb" type="footnote"/> portio admissura videtur eam de religione concordiam, quę cum verbo dei congruat, siquidem huc inclinet imperator, qui tamen ipse videtur habere conscientiam pontificiis dogmatibus plusculum obnoxiam, ut taceam <placeName ref="l29" cert="high">Hispanorum</placeName>, quorum haud dubie non parvam rationem habet, superstitionem.</s>
					<s n="47" xml:lang="la" type="auto">Futurum itaque certamen omne hic in eo erit, ut nonnulli coniectant, utra pars in suam sententiam animum cęsaris permoveat.</s>
					<s n="48" xml:lang="la" type="auto">Id vero quia in nullius hominis, sed in solius Christi manu est, hic orandus nobis est per omnes ecclesias, ut ipse ecclesię suę instaurandę manum admoveat et ad id utatur, quibus velit, instrumentis.</s>
					<s n="49" xml:lang="la" type="auto">Tum incumbendum est nobis, ut causam Christi bonis omnibus sic commendemus et adprobemus, ut nemo eorum vel insolentia doctrinę et rituum nostrorum vel remissione disciplinę studiique innocentię ab ea alienetur, et qui alienati sunt, ad cognoscendam et amplectendam eam invitentur.</s>
				</p>
				<p>
					<s n="50" xml:lang="la" type="auto">Cęterum arbitror Rudolphum <persName ref="p84" cert="high">Gvaltherum</persName>, iuvenem pium et doctum cum <persName ref="p656" cert="high">Hessis</persName> hic degentem, ad te scripsisse catalogum eorum, qui hic sunt congregati et ex laicis et theologis<note target="fn24" type="footnote"/>.</s>
					<s n="51" xml:lang="la" type="auto">Cras fertur huc venturus elector marchio;<note target="fn25" type="footnote"/> Cattorum princeps<note target="fn26" type="footnote"/> clementiorem habet cęsarem, quam adversarii aut putant aut volunt<note target="fn27" type="footnote"/>.</s>
					<s n="52" xml:lang="la" type="auto">Quatuor secum huc adduxit theologos<note target="fn28" type="footnote"/>, inter quos et meus charissimus est gentilis<note target="fn29" type="footnote"/> et confrater observandus Dionysius Melander, qui<pb type="edition" next="142"/> te plurimum salvere iubet.</s>
					<s n="53" xml:lang="la" type="auto">Cupiunt et reliqui confratres vos salvos, inprimis <persName ref="p28" cert="high">Bucerus</persName> noster et <persName ref="p39" cert="high">Calvinus</persName>.</s>
					<s n="54" xml:lang="la" type="auto">Bene vale cum omnibus symmystis tuis, dominis et fratribus venerandis, inprimis <persName ref="p165" cert="high">Pellicano</persName> et Leone<note target="fn30" type="footnote"/>, atque si interea ad d. <persName ref="p81" cert="high">Gryneum</persName> <placeName ref="l97" cert="high">Basileam</placeName> et ad clarissimum Helvetię vestrę lumen d. Vadianum Sangallum scripseris, ex me salutem et obsequium meum illis officiose adscribas et deferas.</s>
					<s n="55" xml:lang="la" type="auto">Iterum atque perpetuo vale, et quo ista sunt scripta animo, utpote pio et benevolo, eodem capere et legere ista velis.</s>
				</p>
				<p>
					<s n="56" xml:lang="la" type="auto"><placeName ref="l880" cert="high">Ratisponę</placeName>, postridie palmarum, quando nondum cęsar responsum dederat,<note target="fn31" type="footnote"/> 1541.</s>
				</p>
				<p>
					<s n="57" xml:lang="la" type="auto"><persName ref="p64" cert="high">Martinus Frechtus</persName> tuus ex animo.</s>
				</p>
				<p>
					<note type="address">[Adresse auf S. 480:]</note>
					<s n="58" xml:lang="la" type="auto">Eximio pietate et doctrina d. <persName ref="p1140" cert="high">Heynricho</persName> Bullingero, Tigurinę ecclesię antistiti, d[omino] et fratri suo observando.</s>
					<s n="59" xml:lang="de" type="auto">Zürich.</s>
				</p>
			</div>
		</body>
	</text>
</TEI>
