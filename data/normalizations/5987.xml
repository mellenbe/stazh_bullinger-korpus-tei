<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5987">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5987</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ego vero (mi venerande pater) valde miror, quae causa sit, quod Clavennae ignoretur concilio finem impositum.</s>
				</p>
				<p>
					<s n="3" xml:lang="la" type="auto">Mitto literas d. Martinengi, ut ipse legas; non est, quod remittas.</s>
					<s n="4" xml:lang="la" type="auto">Aut illi in errore aliquo magno et insigni versantur, aut nos decipimur.</s>
				</p>
				<p>
					<s n="5" xml:lang="la" type="auto">Sed concilium omnino puto dissolutum.</s>
				</p>
				<p>
					<s n="6" xml:lang="la" type="auto">Quod illud ignoret Martinengus, haec nimirum unica et potissima causa erit, quod itinera sunt minus frequentia propter ea quod Rhetia propter pestem, ut ex Martinengi literis intelliges, ab Italis vitatur.</s>
				</p>
				<p>
					<s n="7" xml:lang="la" type="auto">Haec vesperi scribo.</s>
				</p>
				<p>
					<s n="8" xml:lang="la" type="auto">Cras a concione, si vixero, operam dabo, ut aliquem ex episcopi domesticis conveniam, ut vel istinc aliquid extorqueam.</s>
				</p>
				<p>
					<s n="9" xml:lang="la" type="auto">Vix has conciones absolvi; aegre intellectus sum propter tussim et raucedinem; sed spero me plane posse dei gratia confirmare valetudinem.</s>
				</p>
				<p>
					<s n="10" xml:lang="la" type="auto">Scio ego me sensim senescere et cum aliis multis difficultatibus mihi confligendum, dum navis mea tandem in portum deducatur.</s>
				</p>
				<p>
					<s n="11" xml:lang="la" type="auto">In haec misera et aerumnosa vita nulla statio apparet; coelestis est patria, ad quam suspiramus uterque.</s>
				</p>
				<p>
					<s n="12" xml:lang="la" type="auto">Pestis hic Curiae non quidem saevit, sed per intervalla tamen aliquot domos infestat; mirum, si non ingravescit.</s>
				</p>
				<p>
					<s n="13" xml:lang="la" type="auto">Negotium Pellizariorum conati erant quidam practicis suis impedire; sed dei gratia frustrati sunt praeter spem, et speramus satis felicem successum.</s>
				</p>
				<p>
					<s n="14" xml:lang="la" type="auto">Sed quod omnia sint lubrica, nihil certi affirmare dum possum, donec expedita habeamus omnia.</s>
				</p>
				<p>
					<s n="15" xml:lang="la" type="auto">Scriptum est Venetiis ad nostros illuc nunciatum esse pontificis afflictam admodum valetudinem; de quo si quid scribetur amplius, faciam ut scias.</s>
				</p>
				<p>
					<s n="16" xml:lang="la" type="auto">Haec heri scripseram et hodie, quo rescirem aliquid certi de concilio, ipse ad episcopum scripsi rogans, si Epiphanium haberet, commodato mitteret; addidi me audire concilium dissolutum eiusque acta libro comprehensa ad se missa; per unam aut alteram horam legenda concederet.</s>
				</p>
				<p>
					<s n="17" xml:lang="la" type="auto">Ipse recripsit, quae hic vides; nam et haec ipsius manus est.</s>
				</p>
				<p>
					<s n="18" xml:lang="la" type="auto">Itaque intelligis acta extare, sed haberi dum non potuisse.</s>
				</p>
				<p>
					<s n="19" xml:lang="la" type="auto">Si prius ipse accepero ex amicis, mittam; si episcopus acceperit et mutuo dederit, enotabo capita et summas, dum integrum volumen nacti fuerimus.</s>
				</p>
				<p>
					<s n="20" xml:lang="la" type="auto">Haec sunt (reverende pater), quae nunc quidem habeo.</s>
					<s n="21" xml:lang="la" type="auto">Tibi pro novis illis mirabilibus gratias immortales ago.</s>
				</p>
				<p>
					<s n="22" xml:lang="la" type="auto">D. Blaureri scriptum non remisi, quod ille utatur charta molli et fluida et magna ex parte ex gestatione fuerit attritum; satis tamen commode legi; adde, quod mihi inscriptum non remittendum duxi.</s>
				</p>
				<p>
					<s n="23" xml:lang="la" type="auto">Te autem valere cupimus omnes, deumque optimum maximum rogamus, ut hic annus tibi tuisque felicissime ineat, aeque feliciter exeat.</s>
				</p>
				<p>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Curię in die Ioannis anno 1563.</s>
				</p>
				<p>
					<s n="26" xml:lang="la" type="auto">T[uus] Fab[ricius].</s>
				</p>
				<p>
					<s n="27" xml:lang="la" type="auto">Amplissimo viro d. Heinrycho Bullingero, domino suo et in Christo patri summe reverendo.</s>
				</p>
				<p>
					<s n="28" xml:lang="de" type="auto">Zürich an Herren Bullinger.</s>
				</p>
			</div>
		</body>
	</text>
</TEI>
