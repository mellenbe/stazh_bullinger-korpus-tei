<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8708">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8708</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quae postrem Küngsfeldam misisti, accepi omnia, catechesin inquam Wittenbergensem et alterum illi coniunctum libellum.</s>
					<s n="3" xml:lang="la" type="auto">Videram ista antea quoque; sed quoniam me ea retinere vis, gratias tibi ago, quam possum, maximas.</s>
					<s n="4" xml:lang="la" type="auto">Vidi item, quid Wittenbergenses vobis scripserint, qua in re non vobis modo gratulor omnibus, sed deum optimum maximum laudo eiusque mirabiles operationes demirari satis non possum, qui amaras istas aquas Hiericho ita dulces reddidit.</s>
					<s n="5" xml:lang="la" type="auto">Novi nos nihil habemus, nisi quod ex Galliis fausta quaeque nobis nunciantur.</s>
					<s n="6" xml:lang="la" type="auto">Vidi amiralii et reginae Navarrenae ad Bezam literas, quibus non nisi bona et fausta narrantur.</s>
					<s n="7" xml:lang="la" type="auto">Ferunt item regem duci Sabaudiae scripsisse intercessorias literas pro iis suis subditis, qui evangelicis bello praeterito in Gallia suppetias tulerunt eoque nomine a duce bonis suis privati sunt.</s>
					<s n="8" xml:lang="la" type="auto">Illos rex tanquam summos suos amicos iam duci commendat et vult, ut illis sua restituantur.</s>
					<s n="9" xml:lang="la" type="auto">Victoriam Venetorum non putamus esse tantam, quanta ab illis esse iactatur, et sit licet tanta, veremur, ne ferocissimus hostis tanto gravius se sit vindicaturus.</s>
					<s n="10" xml:lang="la" type="auto">Genevenses et -Sabaudici legati diu admodum hic fuerunt; sed quid sit actum aut conclusum, prorsus ignoro<note type="margin">Zusatz a.R.: d. Folg. v. "nisi - discessum est"</note>, nisi quod audio actum esse de annonę penuria, qua laborant Genevenses propterea, quod dux interdixit suis, ne quid illuc devehant aut quicquam commercii cum illis habeant propter pestem.</s>
					<s n="11" xml:lang="la" type="auto">Hoc praetextu utitur.</s>
					<s n="12" xml:lang="la" type="auto">Illud vero ipsi amplius ferre non possunt, et timent multi, ne aliquis inde tumultus oriatur, imo arbitrantur, si Genevenses tantum haberent Gallorum numerum secum, [qua]ntum habuerunt olim, futurum [ut erum]perent et armis sibi frumentum [caperent].</s>
					<s n="13" xml:lang="la" type="auto">Duros hic se admodum [praebent] Sabaudi; nostri vero suam [int]erponunt apud principem authoritatem; nullum autem adhuc acceperunt responsum; hic enim re infecta discessum est.</s>
					<s n="14" xml:lang="la" type="auto">Scis nimirum, quid alias turbarum Genevę inter ministros sit ortum, ita ut Ganeus in Galliam profugerit; Coladonius, postquam in curia aliquamdiu detentus est, officio quoque suo est privatus.</s>
					<s n="15" xml:lang="la" type="auto">Ganeus proximis diebus ex Gallia reversus Bezam ad Arvę pontem non procul ab urbe situm ad colloquium evocavit.</s>
					<s n="16" xml:lang="la" type="auto">Egressus itaque est Beza; sed cum ille pontem transire non vellet et ditionem ducis ingredi Ganeusque vicissim terrae Genevensium se non vellet committere, sine colloquio discessum est.</s>
					<s n="17" xml:lang="la" type="auto">Ego rursus prodeo et munus meum iterum per domini gratiam obeo.</s>
					<s n="18" xml:lang="la" type="auto">Aliud iam non habeo, quod scribam, brevior etiam sum propter occupationes nundinales; proxime ergo plura dabo.</s>
				</p>
				<p>
					<s n="19" xml:lang="la" type="auto">Salutant te consules et quaestores nostri, amici item et fratres omnes, praesertim Samuel noster Telamonius et Blasius, gener meus, qui mihi, dum istas scripsi, adfuerunt.</s>
				</p>
				<p>
					<s n="20" xml:lang="la" type="auto">Bene vale.</s>
					<s n="21" xml:lang="la" type="auto">Saluta meo nomine tuos omnes.</s>
					<s n="22" xml:lang="de" type="auto">Bernae 12. novembris 1571.</s>
				</p>
				<p>
					<s n="23" xml:lang="la" type="auto">Inprimis vero Diesbachius.</s>
				</p>
				<p>
					<s n="24" xml:lang="la" type="auto">I[ohannes] Hallerus, tuus semper.</s>
				</p>
				<p>
					<s n="25" xml:lang="la" type="auto">Clarissimo viro d. Heinrycho Bullingero, domino meo honorando et compatri charissimo.</s>
				</p>
				<p>
					<s n="26" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
