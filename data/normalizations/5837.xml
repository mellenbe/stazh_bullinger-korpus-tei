<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5837">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5837</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gaudeo te nobis restitutum; graviter enim dolebam, cum ex proximis fratris mei literis intellexissem te minus bene valere.</s>
				</p>
				<p>
					<s n="3" xml:lang="la" type="auto">Laborabat eodem tempore hic quoque d. Musculus ita, ut valde eius vitae metuerem; sed et ipse per domini gratiam restitutus est.</s>
				</p>
				<p>
					<s n="4" xml:lang="la" type="auto">Dominus utrumque vestrum servet nobis quam diutissime!</s>
					<s n="5" xml:lang="la" type="auto">Interea accepi ea, quae per Dumysium misisti, et ago tibi pro illis gratias.</s>
				</p>
				<p>
					<s n="6" xml:lang="la" type="auto">Remitto etiam eadem per ipsum, ut petisti, una cum literis illis, quas de causa Sabaudica ad me scripsisti; nolui eas retinere, cum viderem ipsas tam sollicite et toties abs te repeti.</s>
				</p>
				<p>
					<s n="7" xml:lang="la" type="auto">Habes rationes non aspernandas; timemus vero, ne, quod tu maxime desideras, impetrari possit, constans scilicet et perpetua pax.</s>
				</p>
				<p>
					<s n="8" xml:lang="la" type="auto">Metuunt multi boni viri, ne, quicquid agitur, cedat ad suppressionem Genevensium, et hoc ipsi olfaciunt; proinde, quantum intelligo, abhorrent ab illa pacificatione.</s>
				</p>
				<p>
					<s n="9" xml:lang="la" type="auto">Quid legati hic impetraturi sint, nondum scio.</s>
				</p>
				<p>
					<s n="10" xml:lang="la" type="auto">Nudiustertius a senatu, heri a diacosiis auditi sunt; sed nihil aliud ipsis fuit responsum, quam quod prius Badenae.</s>
				</p>
				<p>
					<s n="11" xml:lang="la" type="auto">Ideo petierunt hodie iterum audiri.</s>
				</p>
				<p>
					<s n="12" xml:lang="la" type="auto">Quid illud sit aut quid respondendum etiam sit, nondum scio.</s>
				</p>
				<p>
					<s n="13" xml:lang="la" type="auto">Cives inter se admodum dissident, et metuo turbas inter nos, quas dominus clementer avertat.</s>
				</p>
				<p>
					<s n="14" xml:lang="la" type="auto">Inventa est ab ipso consule his diebus cantilena quaedam non insulsa contra pacificatores istos scripta; ea valde turbavit senatum; author tamen inveniri non potest.</s>
				</p>
				<p>
					<s n="15" xml:lang="la" type="auto">Quod Sulceri negotium attinet, cum nostris hisce diebus de eo conferre nihil potui propter praesentiam istorum legatorum; contuli tamen cum d. Dumysio; is aget cum nostris.</s>
				</p>
				<p>
					<s n="16" xml:lang="la" type="auto">Dolebam, quod ad senatum vocatus esset; visus enim fuerat plaerisque satisfecisse.</s>
				</p>
				<p>
					<s n="17" xml:lang="la" type="auto">Nunc verum video bonum hoc fuisse, cum ita deprehensus sit in mendacio, et non dubito, quin nostri hoc aegerrime sint laturi et consensuri in literas Basiliensibus mittendas.</s>
				</p>
				<p>
					<s n="18" xml:lang="la" type="auto">Utinam inde amoveri et ecclesia Basiliensis ab isto fermento expurgari possit!</s>
					<s n="19" xml:lang="la" type="auto">Ex Gallia diversa afferuntur.</s>
				</p>
				<p>
					<s n="20" xml:lang="la" type="auto">Quidam nuper Lugduno reversus dicebat Anglos pace facta ex Nordmannia discessisse; nunc fertur eos fortiter pergere et Gallos multis cladibus afficere.</s>
				</p>
				<p>
					<s n="21" xml:lang="la" type="auto">Itaque nihil hic mihi constat.</s>
				</p>
				<p>
					<s n="22" xml:lang="la" type="auto">Salutant te vicissim nostri omnes, quęstor Hallerus, Musculus, socer, fratres item ac symmystae omnes.</s>
				</p>
				<p>
					<s n="23" xml:lang="la" type="auto">Salutem dic meo nomine tuis omnibus.</s>
				</p>
				<p>
					<s n="24" xml:lang="la" type="auto">Bernae 14. augusti 1563.</s>
				</p>
				<p>
					<s n="25" xml:lang="la" type="auto">I[oannes] Hallerus, perpetuo tuus.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.</s>
				</p>
				<p>
					<s n="27" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
