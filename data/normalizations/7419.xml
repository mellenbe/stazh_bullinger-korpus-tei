<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7419">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7419</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Binas tuas accepi, chare frater, et laudo tuam in scribendo diligentiam, imo et gratias ago.</s>
					<s n="3" xml:lang="la" type="auto">Oro, ut me commendes d. consulibus<note type="margin">a.R.: cosss.</note> et d. Carolo, Pontisellę nostro et Ganthnero, quos omnes salutabis meo nomine officiosissime.</s>
					<s n="4" xml:lang="la" type="auto">Condonabis mihi, quod brevior sum; nunc enim tempus est, quo literas meas paro Francfortum transmittendas inde ad amicos meos (qui mihi scripserunt et quibus respondere oportet) in Palatinatum, Hessiam, Saxoniam, Coloniam, Angliam, Prussiam, Poloniam et in alia loca plura.</s>
					<s n="5" xml:lang="la" type="auto">Quae allata sunt, curavi describi tibi; quae imposui his.</s>
					<s n="6" xml:lang="la" type="auto">Aernius<note target="fn1" type="footnote"/> noster mecum iam prandebit; tradidi ei tuas.</s>
					<s n="7" xml:lang="la" type="auto">Eius nomine te quam diligentissime et amicissime saluto ut et nomine meorum.</s>
					<s n="8" xml:lang="la" type="auto">Dominus benedicat tibi et servet te!</s>
					<s n="9" xml:lang="la" type="auto">Strenue ego cum tussi et catharro concerto.</s>
					<s n="10" xml:lang="la" type="auto">Dominus dignetur me brevi ex integro hac etiam liberare molestia!</s>
				</p>
				<p>
					<s n="11" xml:lang="la" type="auto">Vale semper.</s>
					<s n="12" xml:lang="la" type="auto">19. martii 1568.</s>
				</p>
				<p>
					<s n="13" xml:lang="la" type="auto">Bullingerus tuus.</s>
				</p>
				<p>
					<s n="14" xml:lang="de" type="auto">Ich achte wohl, dass Hans Bader hinauf gebracht, sie anders nichts dann die hispanische Unruhe; denn es allen Päpstlern gar ein bitterer Kreuz, und nicht unbillig.</s>
				</p>
				<p>
					<s n="15" xml:lang="la" type="auto">Vide, ut prudenter iis, quae scribo, utaris; non omnibus communices et ut spargatur meo nomine.</s>
					<s n="16" xml:lang="la" type="auto">Aliquando enim ea, quae incerta sunt, pro certis scribuntur; at horum author haberi nolim.</s>
					<s n="17" xml:lang="la" type="auto">Ego bona fide tibi communico, quae ab aliis accipio, et ita, ut accipio, tibi communico.</s>
					<s n="18" xml:lang="la" type="auto">Sit fides apud lectorem.</s>
					<s n="19" xml:lang="la" type="auto">Iterum vale etc.</s>
				</p>
				<p>
					<s n="20" xml:lang="la" type="auto">Ornatissimo viro d. Thobiae Eglio, Curiensis ecclesiae ministro fideli, domino meo colendo et fratri charissimo.</s>
				</p>
				<p>
					<s n="21" xml:lang="la" type="auto">Chur.</s>
				</p>
			</div>
		</body>
	</text>
</TEI>
