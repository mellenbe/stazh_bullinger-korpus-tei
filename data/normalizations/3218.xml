<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3218">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3218</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem per Iesum Christum.</s>
				</p>
				<p>
					<s n="2" xml:lang="la" type="auto">Cum discederet a nobis clariss. dominus Franc.</s>
					<s n="3" xml:lang="la" type="auto">Lysmaninus, etsi scripsissemus primum vobis, noluimus tamen eum vacuum sine nostris literis ad vos venire.</s>
					<s n="4" xml:lang="la" type="auto">Nam cum ille vestrae pietatis et in nos summi, (quem quoque conciliaverat,) amoris literas attulerat, nostri quoque erga vos studii et propensionis testes literas secum ad vos non adferre indignum videbatur.</s>
					<s n="5" xml:lang="la" type="auto">Non possumus autem dolorem nostrum celare apud vos fratres in discessu huius viri optimi et integerrimi, quem nobis nostraeque ecclesiae utilissimum esse iudicavimus.</s>
				</p>
				<p>
					<s n="6" xml:lang="la" type="auto">Praeter eruditionem enim et modestiam summam, qua praeditus est, nostrorum quoque mores et naturam, (quod ad formandos homines non leve est,) perdidicerat.</s>
					<s n="7" xml:lang="la" type="auto">Accedit ad hoc, quod ad instaurandam disciplinam ecclesiasticam, de qua nobis nunc res est, Helveticarum ecclesiarum, quae videntur nobis esse puriores, consuetudinem perviderit et alia, quae tot monstrosis ingeniis molliendis aptissima esse in eo deprehendimus.</s>
					<s n="8" xml:lang="la" type="auto">Haec, inquam, sunt, quae nos ad dolendum eius discessum inducunt.</s>
					<s n="9" xml:lang="la" type="auto">Mollivit quidem dominus dolorem nostrum, cum in locum huius unius proscripti duos alios clarissimos viros suffecit, dominum a Lasco nostrum et d. vergerium, sed cum videamus nos multis necessariis adhuc destituti et vineam pluribus agricolis indigere, fieri non potest, quin dolore corda nostra permoveantur.</s>
					<s n="10" xml:lang="la" type="auto">Utcunque tamen actum sit, nos domini beneplacitum in eo amplectimur ac solamur nos promissionibus eius vestroque erga nos studio et benevolentia, quae nobis spem facit, ut si quando opera vestra, (quod putamus,) indiguerimus, vos esse nobis eam minime negaturos.</s>
				</p>
				<p>
					<s n="11" xml:lang="la" type="auto">Solatur nos quoque et ista spes revocandi huius clarissimi viri domini Lysmanini, qui opera sceleratorum hinc proscriptus est. ut vero aliquid etiam de nostris ecclesiis dicamus, nihil habemus, praeterquam quod libertas (omnibus portis inferorum frementibus) filiis dei omnibus concessa est, unde quoque in dies numerum piorum augendum ex-isti-maremus, si disciplina introducta eos, qui scandalis alios offendunt, ex coetu bonorum excluderet.</s>
					<s n="12" xml:lang="la" type="auto">Quod futurum facilius speramus in praesentia horum virorum clarissimorum, ubi ad rem ventum fuerit.</s>
					<s n="13" xml:lang="la" type="auto">Plura, si quae relatu digna erunt, referre poterit vobis hic, quem ad vos nunquam tabellarium esse optabamus.</s>
				</p>
				<p>
					<s n="14" xml:lang="la" type="auto">Bene valete clariss. viri. deus et pater domini nostri iesu christi servet vos ecclesiae suae et regat spiritu sancto suo.</s>
				</p>
				<p>
					<s n="15" xml:lang="de" type="auto">Amen.</s>
				</p>
				<p>
					<s n="16" xml:lang="la" type="auto">Dat. Secemini 20. iunii anno salutis 1557.</s>
				</p>
				<p>
					<s n="17" xml:lang="la" type="auto">Foelix Cruciger Scebr ssinus?, renascentis ecclesię christi in Minori Polonia superintendens, omnium ministrorum et nobilium in fide Iesu Christi coniunctorum nomine.</s>
				</p>
				<p>
					<note type="address">[Adresse:]</note>
					<s n="18" xml:lang="la" type="auto">Doctrina et pietate praestantissimis viris ministris et professoribus san[ctae] ecclesiae Tigurinae, dominis et fra[tribus] in Christo observandissimis.</s>
				</p>
			</div>
		</body>
	</text>
</TEI>
