<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization654">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #654</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Non dubium, quin fama malorum Angliae nostrae ad vos etiam pervenerit tandem.</s>
					<s n="3" xml:lang="la" type="auto">humanissime Bullingere.</s>
					<s n="4" xml:lang="la" type="auto">Quae quoniam incerta et inconstans esse solet, placuit certum aliquid et de seditiosorum petitionibus, et causa tumultus, et de eorundem poena atque supplicio, quod pro meritis passi sunt, aliquid scribere.</s>
					<s n="5" xml:lang="la" type="auto">Occidentalis Angliae pars, quae in Cornwall et Devinschir dividitur, habuit seditiosos collectos iis mensibus praeteritis iunii et iulii, ad numerum, ut creditur, sedecim mullium armatorum.</s>
					<s n="6" xml:lang="la" type="auto">Duces seditionis primo libertatem proposuerunt populo consequendam ab iniuria et oppressione nobilium, qui vi partim, partim dolo, pascua olim communia in proprios usus converterunt.</s>
					<s n="7" xml:lang="la" type="auto">Atque hanc ob causam seditio praevaluit per omnes Angliae partes, adeo ut nulla pars erat fere, in qua non aliquot tumultuabantur hanc ob causam.</s>
					<s n="8" xml:lang="la" type="auto">Sed regiis literis et promissis undique statim pacati sunt rustici, praeterquam in dictis Cornwalliae et Devinschir partibus.</s>
					<s n="9" xml:lang="la" type="auto">Istic quoniam autores erant seditionis sacrificuli duo, statim admonuerunt plebeios periclitari religionem, pro [?] defendenda et restauranda paratos esse convenit Christianos.</s>
					<s n="10" xml:lang="la" type="auto">Itaque nomine et autoritate Christi et regis convocarunt papistarum tantum numerum.</s>
					<s n="11" xml:lang="la" type="auto">Scripsit ad eos rex admonens ut pater, quo desisterent ab incepto tumultu.</s>
					<s n="12" xml:lang="la" type="auto">Librum Butlero mitto, quem posset vobis exponere.</s>
					<s n="13" xml:lang="la" type="auto">Admonitionem despexerunt, atque palam profiteri coeperunt, alium se velle regem instituere, aliud concilium, aliam religionem, ut per articulos hos Latine versos patet.</s>
				</p>
				<p>
					<s n="14" xml:lang="la" type="auto">Coactus iam rex, ut inimicos aggreditur iusto exercitu; millia tria aut quatuor prosternit: obsessam ab iis civitatem, quae Exeter vocatur, liberat: seditionis autores aliquot capti, reliqui disparsi sunt omnes.</s>
					<s n="15" xml:lang="la" type="auto">Sunt adhuc rebelles in alia Angliae parte, qui confisi praedictorum auxilio tumultum movebant.</s>
				</p>
				<p>
					<s n="16" xml:lang="la" type="auto">Contra hos ipse protector regni huius mensis initio cum magna militum copia profectus est.</s>
					<s n="17" xml:lang="la" type="auto">Dignam igitur, ut spero, seditionis poenam acceperunt.</s>
					<s n="18" xml:lang="la" type="auto">Interea, dum haec aguntur in Anglia, Gallorum tyrannus potius quam res (non enim te latet, quanta tyrannide saevit in Christianos Lutetiae non ita pridem, dum reciperetur pompa in civitatem, qualiter pro spectaculo et lusu quinque miserrime concremari iussit) bellum regi nostro et regno indicit, sed prius paratisper maria militibus, qui statim post indictum bellum occidentem Angliae invaderent seseque seditiosis associarent.</s>
					<s n="19" xml:lang="la" type="auto">Sed dominus praevenit huic malo; nostri enim quum nuntiaretur Gallos appulisse atque exercitum terra posuisse, eo festinant, aditus ad naves diripiunt, in pugnam se parant, ibique Gallorum totus exercitus sternitur adeo, ut mihi a fido scriptum est, ne unus superstes relinquitur.</s>
					<s n="20" xml:lang="la" type="auto">Numerus Gallorum arbitratur fuisse quinquies aut ut minimum quater mille.</s>
				</p>
				<p>
					<s n="21" xml:lang="la" type="auto">Hoc habui, quod tibi in praesenti de nostra Anglia significarem.</s>
					<s n="22" xml:lang="la" type="auto">Caeterum fama est, universos Helvetios foedus cum hoc immani Gallorum tyranno accepisse; quod quum ab autore peterem, an etiam Tigurini huic foederi consensissent, affirmavit.</s>
					<s n="23" xml:lang="la" type="auto">Verum ego non possum credere vestrates adeo insanire, ut cum tyranno hoc foedus acceperint, qui nihil quam papam et eius regnum stabilire conatur.</s>
					<s n="24" xml:lang="la" type="auto">Rei veritatem a te scire cupio.</s>
					<s n="25" xml:lang="la" type="auto">Te uxoremque iubet D. Richardus et uxor salvere plurimum, qui mihi haec omnia fere scripsit.</s>
					<s n="26" xml:lang="la" type="auto">Salutat vos etiam mea quam officiose.</s>
					<s n="27" xml:lang="la" type="auto">Orate pro nobis et Anglia nostra dominum.</s>
					<s n="28" xml:lang="la" type="auto">Bene vale.</s>
				</p>
				<p>
					<s n="29" xml:lang="la" type="auto">Tuus ex animo Ioannes Burcherus.</s>
				</p>
				<p>
					<note type="address">[Adresse:]</note>
					<s n="30" xml:lang="de" type="auto">Dem vornehmen, weisen Herrn Heinrich Bullinger, Predikanten, wohnhaft vor dem Münster, meinem günstigen Herrn und guten Freunde.</s>
					<s n="31" xml:lang="de" type="auto">Zürich.</s>
				</p>
			</div>
		</body>
	</text>
</TEI>
