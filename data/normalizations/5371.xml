<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5371">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5371</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D. P.</s>
					<s n="2" xml:lang="la" type="auto">Clarissime domine praeceptor, vir reverende, cum plurima tua extent in me merita, non alienum ab officio me esse arbitror, si de statu mearum rerum, quem praesens dominus Iohannes Schleher apertius tibi indicabit, certiorem te faciam.</s>
					<s n="3" xml:lang="la" type="auto">Quicquid enim in purioris doctrinae studio profeci quodque iam res meae, de quibus actum videbatur, in tuto sit, id tuo beneficio mihi contigisse vere dicere possum.</s>
					<s n="4" xml:lang="la" type="auto">Quare in perpetuum non obliviscar horum beneficiorum et non tantum mente grata recolam eorum memoriam ac deum aeternum ardentibus votis precabor, ut tibi foelicissima vitae tempora ad ecclesiae suae salutem largiatur, sed etiam dabo operam, ut, si quando melior fortuna votis meis aspiraverit, ipsa re et facto praestare et gratiam referre queam.</s>
					<s n="5" xml:lang="la" type="auto">Me non diu, prout reverendae tuae dignitati placuit, in itinere feriatum inde colliges, quod regias urbes Basileam, Friburgum, Argentinam et Spiram pertransierim nec ultra quatuor horas in ulla civitate sim commoratus, nisi forte de Basilea dicas, ubi loquutus sum cum doctis et piis quibusdam viris, praecipue cum d. Simone Sultzero, qui, etsi nobiscum non sentiat in orthodoxa doctrina de coena domini, tamen liberaliter me excepit ac sancte affirmavit se non solere in ullum nostrae sententiae debacchari, placide quoque me audivit, quod summam meretur laudem in concionatore.</s>
					<s n="6" xml:lang="la" type="auto">Obtulit insuper mihi multa officia, inter quae et hoc numero, quod per duas aut tres hebdomadas non gravaretur mihi cibum et gratis quidem suppeditare.</s>
					<s n="7" xml:lang="la" type="auto">Verum ego promissionis tibi factae memor nihil dies noctesque cogitabam, quam ut bonis avibus Haidelbergam pervenirem, quam ingressus sum 26. aprilis circiter horam decimam, die post meum discessum ex Tiguro decimo.</s>
					<s n="8" xml:lang="la" type="auto">Ubi in aedibus d. Ehemii omnes illos, ad quos literae tuae scriptae erant, inveni ac iussus sum capere cibum in aedibus sapientiae, quo deduxit me d. Ehemius per totum octiduum, et si mihi sic visum fuisset, possem ibi aliquamdiu permansisse.</s>
					<s n="9" xml:lang="la" type="auto">Tandem habita concione missus sum Germersheimium, ubi adiunctus sum decano magistro Sigismundo Kintingero, viro in Graeca et Hebraea lingua peritissimo, qui ob recens ubiquitatis et corporalis praesentiae Cristi in pane figmentum Neuburgo relicto, cuius incolae duci Wolfgango parent, ad hoc oppidum appulit.</s>
					<s n="10" xml:lang="la" type="auto">Causae igitur bonitate et Christi filii dei protectione freti magna hic sustinemus certamina, ut videamur prorsus in medio luporum agere, nec profecto novi quenquam in toto hoc tractu ex concionatoribus praeter nos duos, qui nobiscum sentiat.</s>
				</p>
				<p>
					<s n="11" xml:lang="la" type="auto">Magistratus totus adhuc sitit papismum aut Lutheranismum et multa adversum no molitur.</s>
					<s n="12" xml:lang="la" type="auto">Quidam etiam nolunt ingredi templum ob corruptam, sic enim loquuntur, doctrinam; non enim occultamus veram sententiam, sed publice pro concione arguimus, increpamus et corrigere studemus horrendum illud ubiquitatis monstrum, quod ut filius dei spiritu oris sui iugulet et interficiat, ardentissimis votis oro.</s>
					<s n="13" xml:lang="la" type="auto">Mirum autem est, quam varias insidias excogitet Sathanas ad inescandas et decipiendas oviculas Christi.</s>
				</p>
				<p>
					<s n="14" xml:lang="la" type="auto">Profligatus est quidam ante meum adventum ex hoc oppido, qui adversatus est m. Sigismundo et egit hic pastorem per decem annos aut plures; sed en, qui hactenus latuit, iam se movet.</s>
					<s n="15" xml:lang="la" type="auto">Postquam enim aedificassemus ecclesiam et tradidissemus veram doctrinam de coena et per dimidium miliare proficisceremur decanus et ego, ibi subito ille, qui in dicti pastoris locum surrogatus est, coepit nostram sententiam pro concione damnare et falsam traducere his aut similibus verbis: "Est quidem verum, quod Christus ascenderit in coelum; nihilominus tamen et illud est verum, quod panis non significet corpus, sed quod sub pane sumatur verum corpus Christi et id non spiritualiter, sed substantialiter" etc.</s>
					<s n="16" xml:lang="la" type="auto">Sed nos postea familiariter cum homine sumus collocuti et id etiam ecclesiastico senatui in academia Haidelbergensi significavimus.</s>
					<s n="17" xml:lang="la" type="auto">Certe gaudeo, quod ad nos miseris hunc praesentem virum probum ac pium, qui sustinebit munus concionandi in pago, cui nomen est Ceskaim ac distat ab oppido miliari uno; habebit ibi optimam commoditatem et liberales reditus.</s>
				</p>
				<p>
					<s n="18" xml:lang="la" type="auto">Mihi, ut hoc quoque adiiciam, annuatim numerantur 71 aurei, 25 chori olyrae malter rocken et plaustrum vini; item sunt mihi duo horti et pratum etc.</s>
					<s n="19" xml:lang="la" type="auto">Quod restat, precor, ut huic tuo conterraneo quibuscunque rebus possis inservias eumque senatui nostro (vestro?) commendes facta mentione liberalissimarum promissionum Christi.</s>
					<s n="20" xml:lang="la" type="auto">Quod si feceris, idem mihi beneficium exhibitum iudicabo, ipsum quoque Iohannem [per]petua benevolentia et obsequiis tibi devincies.</s>
				</p>
				<p>
					<s n="21" xml:lang="la" type="auto">[Bene] ac foeliciter vale, mi venerande domine praeceptor.</s>
					<s n="22" xml:lang="la" type="auto">21. iunii anno 1562.</s>
					<s n="23" xml:lang="de" type="auto">Germersheimii.</s>
				</p>
				<p>
					<s n="24" xml:lang="la" type="auto">Ioachimus Multavius Wismariensis.</s>
				</p>
				<p>
					<s n="25" xml:lang="la" type="auto">Oro, ut tua reverenda dignitas apud praesentem dominum Iohannem Schleher rescribat.</s>
					<s n="26" xml:lang="la" type="auto">Saluta meo nomine generos tuos d. Iosiam Simlerum, d. Ludovicum Lavaterum, d. Huldrychum Zvinglium.</s>
					<s n="27" xml:lang="la" type="auto">Reverendo viro doctrina, pietate et virtute praestanti domino Heinrycho Bullingero, in imperiali civitate Tigurina evangelium pie docenti, domino ac praeceptori suo colendissimo.</s>
				</p>
			</div>
		</body>
	</text>
</TEI>
