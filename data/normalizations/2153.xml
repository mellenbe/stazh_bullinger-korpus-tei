<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2153">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2153</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi per Iacaudum nostrum literas tuas, colendissine domine compater, una cum sermonum tuorum exemplaribus.</s>
					<s n="3" xml:lang="la" type="auto">Et quod quidem in translatione ista quędam circa plagium mutasti, recte et prudenter atque iure fecisti tuo, et ago tibi gratias.</s>
					<s n="4" xml:lang="la" type="auto">Ego in hoc opere tuo eximio et sancto vertendo lente admodum propter quotidiana negotia procedo, quamvis in ultimam usque progressus sim decadem.</s>
					<s n="5" xml:lang="la" type="auto">Sin aliquis ex hoc labore fructus ad ecclesiam redire possit, bene, est quod domino gratias agam; sin minus, tamen mihi magno et oblectamento et emolumento fuit hoc exercitium, et hoc ero contentus.</s>
					<s n="6" xml:lang="la" type="auto">Quod res novas attinet, nihil habeo, quod his addam quae paucos ante dies ad te scripsi.</s>
					<s n="7" xml:lang="la" type="auto">Scribit Musculus quem non dubito communicare tibi ea quę a Mecardo accepit.</s>
				</p>
				<p>
					<s n="8" xml:lang="la" type="auto">Is inter alia suis ad d. Musculum literis haec inserit: Deinde peto iudicium tuum de concordia atque consensione d. Calvini et Bullingeri in negotio eucharistię, quam quidam maxime urgent, quasi medium quiddam sit inter Lutheranos et Zvinglianos omnibusque ecclesiis acceptabile.</s>
					<s n="9" xml:lang="la" type="auto">Et ad hanc generosus et doctus ille baro Iohannes a Lasco etc., qui nunc in Dania agit, suo scripto illustrissimum electorem Palatinum hortatur et caeteras omnes ecclesias, ut in eo tandem omnes contra Antichristum conveniant.</s>
					<s n="10" xml:lang="la" type="auto">Dominus clementia sua faxit ut in eo omnes conveniamus.</s>
					<s n="11" xml:lang="la" type="manual">Amen.</s>
					<s n="12" xml:lang="la" type="auto">Haec ille.</s>
					<s n="13" xml:lang="la" type="auto">Reliqua dabit Musculus.</s>
					<s n="14" xml:lang="la" type="auto">De obitu pontificis certa ex te cognoscere cupimus; fertur enim obiisse illum.</s>
					<s n="15" xml:lang="la" type="auto">Ex Anglia quoque nos praeter tristia nihil audimus, quamvis sint, qui affirment in Hybernia constanter praedicari evangelium neque quicquam illic a regina potuisse mutari.</s>
					<s n="16" xml:lang="la" type="auto">Sine dubio exitialis Anglię clades imminet, cui dominus tam claram veritatis praedicationem praeire voluit.</s>
					<s n="17" xml:lang="la" type="auto">Utinam nos quoque tempus visitationis agnoscamus et venturę ire dignis poenitentiae fructibus occurramus.</s>
					<s n="18" xml:lang="la" type="manual">Amen.</s>
					<s n="19" xml:lang="la" type="auto">Nostri te omnes salutant.</s>
					<s n="20" xml:lang="la" type="auto">Cupio quoque salutem ex me dici d. Gvalthero, Pellicano et reliquis dominis et fratribus colendissimis.</s>
					<s n="21" xml:lang="la" type="auto">Gval[thero] item dicas, oro, filium Ioannis Wunderlich i[n domo] d. Wittenbachii quartana detineri febri et hanc [esse] rationem, cur illum mittere ad eum differant, ne forte miretur, cur id fiat, aut me lusisse cum illo existimet, qui, ut reciperet eum, ab illo impetravi.</s>
					<s n="22" xml:lang="la" type="auto">Quamprimum melius habere coeperit, veniet.</s>
					<s n="23" xml:lang="la" type="auto">Vale cum tuis omnibus, quos meo meorumque nomine salutabis.</s>
					<s n="24" xml:lang="la" type="auto">Bernae 10. ianuarii 1554.</s>
				</p>
				<p>
					<s n="25" xml:lang="la" type="auto">Tuus ex animo Ioannes Hallerus.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero, Tigurinę ecclesię pastori fidelissimo, domino ac compatri suo honorando.</s>
				</p>
				<p>
					<s n="27" xml:lang="de" type="auto">Zürich.</s>
					<s n="28" xml:lang="de" type="auto">M. Heinrich Bullingern.</s>
				</p>
			</div>
		</body>
	</text>
</TEI>
