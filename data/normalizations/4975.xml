<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4975">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4975</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Quoties occasio dabitur ad te scribendi, eam haudquaquam praetermittam.</s>
					<s n="2" xml:lang="la" type="auto">12. huius mensis scripsi; nunc illis attexam literis, quae postea sunt consequuta.</s>
					<s n="3" xml:lang="la" type="auto">A cardinali Lotharingo ante 4 dies habenda erat oratio, qua Bezae praefationem confutaret, quumque nostri fratres atque collegae illo profecturi essent, nimirum Poisy, ubi conventus ecclesiasticorum habetur, in aula regia diu multumque actum est an eo adducendus ego essem et fere constitutum erat ne irem, quod cardinales et episcopi nollent me ibi ferre.</s>
				</p>
				<p>
					<s n="4" xml:lang="la" type="auto">At regina ea qua proficiscendum erat hora me evocavit ac iussit accedere.</s>
					<s n="5" xml:lang="la" type="auto">Princeps Condensis me curavit deduci.</s>
				</p>
				<p>
					<s n="6" xml:lang="la" type="auto">Ingressus igitur aulam illam vidi magnam turbam episcoporum intra septum consedisse, quibus retro assidebat magnus numerus Sorbonistarum et monachorum.</s>
					<s n="7" xml:lang="la" type="auto">Ubi haec vidissem et animadverterem nec reginam neque regem et alios proceres adesse, contuli me in angulum infimae aulae, ut ibi exspectarem fratrum accessum.</s>
					<s n="8" xml:lang="la" type="auto">Accessit me cardinalis Castilioneus cum duobus episcopis et rogavit an essem Petrus Martyr?</s>
					<s n="9" xml:lang="la" type="auto">Quum affirmarem, salutavit me quam humanissime, obtulit omnia officia, meque testatus est venisse quum sibi tum aliis bonis optatissimum.</s>
				</p>
				<p>
					<s n="10" xml:lang="la" type="auto">Episcopi enixe rogabant ut operam darem quo pax et concordia iniretur et turbae sedarentur.</s>
					<s n="11" xml:lang="la" type="auto">Gratias egi et respondi me non defuturum paci et concordiae, quatenus verbum dei et evangelica veritas posset ferre, Est ille cardinalis frater Admiralii et, ut aiunt propemodum omnes, de religione recte admodum sentit.</s>
				</p>
				<p>
					<s n="12" xml:lang="la" type="auto">Ingressus est postea cardinalis a Lotharingia, post rex et regina mater cum rege Navarrae atque aliis proceribus.</s>
					<s n="13" xml:lang="la" type="auto">Venerunt ad extremum collegae quibus ego me illico adiunxi.</s>
				</p>
				<p>
					<s n="14" xml:lang="la" type="auto">Sederunt cardinales et episcopi, nos vero stetimus extra illorum septum.</s>
					<s n="15" xml:lang="la" type="auto">Lotharingus usque ad sesquihoram Gallice oravit.</s>
				</p>
				<p>
					<s n="16" xml:lang="la" type="auto">Primum regiis maiestatibus admodum blandiebatur, deinde ingressus est ad Bezae orationem confutandam.</s>
					<s n="17" xml:lang="la" type="auto">Multa de sua ecclesia dixit, ut quae haberet continuatam successionem.</s>
				</p>
				<p>
					<s n="18" xml:lang="la" type="auto">Conatus est deinde ostendere ecclesiam constare non tantum electis et sanctis, verum etiam pravis et sceleratis.</s>
					<s n="19" xml:lang="la" type="auto">Affirmavit concilia generalia neque in dogmatis neque in moribus errare posse, verum interdum nonnulla immutasse pro ratione temporum.</s>
					<s n="20" xml:lang="la" type="auto">Verbum dei in <foreign xml:lang="el">αγραφον</foreign> et <foreign xml:lang="el">εγγραφον</foreign> distinxit, et huic voluit ecclesiam praeesse et ab ea petendam eius interpretationem.</s>
					<s n="21" xml:lang="la" type="auto">Tum ad rem sacramentariam descendit, ubi nil de transsubstantiatione nilve de missa interposuit, sed praesentiam corporis Christi non aliter persuadebat atque Lutherus et Brentius.</s>
				</p>
				<p>
					<s n="22" xml:lang="la" type="auto">Abstinuit a conviciis et egit satis placide.</s>
					<s n="23" xml:lang="la" type="auto">Nos, quum ille tacuisset, oravimus ut liceret ex tempore illi orationi respondere.</s>
					<s n="24" xml:lang="la" type="auto">responsum est, ne tunc ageremus, dandum vero diem quo liceret respondere.</s>
				</p>
				<p>
					<s n="25" xml:lang="la" type="auto">Quum reversi essemus ad S. Germanum, illico ego et Beza vocati sumus a principe Condensi et Admiralio.</s>
					<s n="26" xml:lang="la" type="auto">Rogabant quid visum esset de concione?</s>
					<s n="27" xml:lang="la" type="auto">Ipsi placidam et moderatam laudabant idque plurimi faciebant quod neque transsubstantiationis neque missae fecisset mentionem.</s>
					<s n="28" xml:lang="la" type="auto">Haec dicebant eo fine ut nos de illa oratione acerbe aut aspere non loqueremur, atque ita spes colloquii futuri abrumperetur.</s>
					<s n="29" xml:lang="la" type="auto">Et me oblique submonebant ut, quum essem accersendus ad reginam matrem die crastino, mitius loquerer.</s>
					<s n="30" xml:lang="la" type="auto">Ego vero promisi me placide acturum quoad cardinalis orationem, de qua tamen haud essem iudicaturus aliter quam verbum dei pateretur.</s>
					<s n="31" xml:lang="la" type="auto">Postridie eius diei sum accersitus ad reginam una cum Beza, idque sub vesperam.</s>
				</p>
				<p>
					<s n="32" xml:lang="la" type="auto">Illa me seorsim abduxit et petiit ut quaedam sibi apertius explicarem.</s>
					<s n="33" xml:lang="la" type="auto">Tum subiecit de concione quid videretur?</s>
					<s n="34" xml:lang="la" type="auto">Respondi, in illa quaedam fuisse vera et bona, quae tamen etiam nobis essent communia, et quae dixerat de obedientia erga magistratus, et quod in ecclesia mali versarentur cum bonis [...] sed ecclesiam verbo dei praeponendam non posse dari.</s>
					<s n="35" xml:lang="la" type="auto">De eucharistia dixi, cardinalem veritati et nobis prorsus adversatum, sed illum in conferendo fortassis aliquid remissurum.</s>
				</p>
				<p>
					<s n="36" xml:lang="la" type="auto">Id autem dixi, non quod ita sperem, sed ne spes colloquii praecidatur.</s>
					<s n="37" xml:lang="la" type="auto">Adieci ut, si convenire non posset in colloquio de praesentia corporis, articulum illum liberum sineret et pateretur ecclesias illam retinere doctrinam, quam iudicarent verbo dei consentientem.</s>
					<s n="38" xml:lang="la" type="auto">Consilium vehementer approbavit.</s>
				</p>
				<p>
					<s n="39" xml:lang="la" type="auto">His dictis accessit ad ignem, ubi erat Beza cum rege Navarrae Condensi et Admiralio, eumque una mecum rogavit ut omnem adhiberemus industriam ut iniretur consensus.</s>
				</p>
				<p>
					<s n="40" xml:lang="la" type="auto">Quod nos facturos polliciti sumus quantum verbum dei liceret.</s>
					<s n="41" xml:lang="de" type="auto">19. sept. 1561 in S. Germano.</s>
				</p>
			</div>
		</body>
	</text>
</TEI>
