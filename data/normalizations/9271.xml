<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9271">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9271</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Diu certe nullas ad te literas dedi, dilecte frater, nullam aliam ob caussam, quam quod constanter Lucius, quoties ipsum amandassem, asseverabat neminem Rhetorum venisse ad nundinas, cui tuto potuissent credi literae.</s>
					<s n="3" xml:lang="la" type="auto">Et cum Thomannus, questor urbis ęrarius contenderet Rapperschvylum ad comitia, tradidi ei, quae nunc mitto nova; etenim existimabam ipsum ad vos usque profecturum; sed rediit mox et reddidit accepta.</s>
					<s n="4" xml:lang="la" type="auto">Comitia indicta quidem sunt a nostris, sed postulantibus Glaronensibus, unde et legatus ad vos missus est Glaronen[sis] d. Hessius idque omnium aliorum cantonum nomine.</s>
					<s n="5" xml:lang="la" type="auto">Quae autem nunc mitto nova, remittas ad nos per proximum nuncium.</s>
				</p>
				<p>
					<s n="6" xml:lang="la" type="auto">Interim communicabis dominis et fratribus d. Willio, d. Campello, d. Gregorio capitaneo caeterisque fidis.</s>
				</p>
				<p>
					<s n="7" xml:lang="la" type="auto">Ex Anglia accepi literas a 3 episcopis et senatore ac mercatore Londiniensi.</s>
				</p>
				<p>
					<s n="8" xml:lang="la" type="auto">Scribunt illi suas mense februario: in Anglia et Scotia omnia esse pacatissima; non meminere ullius belli contra Gallum suscepti.</s>
					<s n="9" xml:lang="la" type="auto">Certamina vigere inter illos partim a papistis, partim ab anabaptistis; papistas fortiter cohercere reginam, anabaptistas confundi a doctoribus.</s>
					<s n="10" xml:lang="la" type="auto">[Co]mitia [re]gni Angli[ci] magna [cel]ebrabuntur 1. aprilis.</s>
					<s n="11" xml:lang="la" type="auto">Complures aliae ad me ex variis adferuntur locis, sed nihil memorabile continentes, nisi haec ipsa, quae in novis illis comprehenduntur, ea confirmantur.</s>
					<s n="12" xml:lang="la" type="auto">Additur 14. aprilis in Polonia eligendum regem; electionem fore periculosam.</s>
					<s n="13" xml:lang="la" type="auto">Electores imperii legatos miserunt pro filio imperatoris, qui regnum illud ambit.</s>
					<s n="14" xml:lang="la" type="auto">Fama iam incipit hic increbescere Rupellae ducem Aumalium una cum aliquot primatibus et praecipuis bellatoribus esse interfectum a parte regis, cui Hugonothi plurimum damni inferant et cladibus omnia misceant suis fortissimis eruptionibus.</s>
					<s n="15" xml:lang="de" type="auto">Lass sehen, ob Gott den Eidgenossen immerdar wolle zusehen und ihren unerhörten Kind, Hochmut und Trotz, Gott und der Welt geboten, vertragen.</s>
					<s n="16" xml:lang="la" type="auto">Iudex iustissimus non aberrabit nec fallet.</s>
					<s n="17" xml:lang="la" type="auto">Hodie 8. dies est, quando d. Hallerus noster tuas mihi communicavit.</s>
					<s n="18" xml:lang="la" type="auto">Perinde est, sive illi sive mihi scribas.</s>
					<s n="19" xml:lang="la" type="auto">Tu vere in hac periculosa actione in hoc eris totus, ut iure et iustitia res transigatur, non vi aut armata manu.</s>
				</p>
				<p>
					<s n="20" xml:lang="la" type="auto">Dominus ait "Iustitiam iuste exequaris."</s>
					<s n="21" xml:lang="la" type="auto">Dominum oro, ut pacem concedat et iustitiae iustisque adsit.</s>
				</p>
				<p>
					<s n="22" xml:lang="la" type="auto">Eundem oro, ut te consoletur et confirmet.</s>
					<s n="23" xml:lang="la" type="auto">Ora vicissim pro me dominum.</s>
					<s n="24" xml:lang="la" type="auto">Miror, an libelli mei De persequtionibus ecclesiae vobis sint redditi et quid de ipso tu et alii viri boni iudicent.</s>
					<s n="25" xml:lang="la" type="auto">Sis semper fortis et constans in domino.</s>
					<s n="26" xml:lang="la" type="auto">Dominus dabit virtutem.</s>
				</p>
				<p>
					<s n="27" xml:lang="la" type="auto">Vale una cum tua familia, dominis et fratribus atque amicis, quos ordine salutabis.</s>
					<s n="28" xml:lang="la" type="auto">Salutant te mei.</s>
					<s n="29" xml:lang="la" type="auto">3. aprilis 1573.</s>
				</p>
				<p>
					<s n="30" xml:lang="la" type="auto">Bullingerus tuus.</s>
				</p>
				<p>
					<s n="31" xml:lang="la" type="auto">Pietate et eruditione praestantissimo viro d. Tobiae Iconio, Curiensis ecclesiae pastori, domino meo honorando et fratri charissimo.</s>
				</p>
				<p>
					<s n="32" xml:lang="de" type="auto">An h. Tobia Eglin, Pfarrerin zu Chur zu S. Martin.</s>
				</p>
			</div>
		</body>
	</text>
</TEI>
