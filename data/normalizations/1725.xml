<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1725">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1725</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Perturbatam huc reversus inveni domum meam; siquidem absente me Caleph Bschörlius, stipendiarius et alumnus ecclesię vestrae, meus autem commensalis, peste correptus 18. septembris ad dominum migravit.</s>
					<s n="3" xml:lang="la" type="auto">Auxit familię dolorem mea absentia; sed quamvis praesens fuissem, non tamen, quod dominus constituerat, avertere potuissem.</s>
					<s n="4" xml:lang="la" type="auto">Consolatione non indiguit, siquidem Musculus sedulo illi affuit et pulchre de fide et patientia eius testatur.</s>
					<s n="5" xml:lang="la" type="auto">Obiere in agro duo quoque interea ministri, alter Zofingensis<note target="fn1" type="footnote"/>, et Theobaldus in Hertzogenbuchs<note target="fn2" type="footnote"/>.</s>
					<s n="6" xml:lang="la" type="auto">Decumbit adhuc ludimagister<note target="fn3" type="footnote"/> Zofingę.</s>
					<s n="7" xml:lang="la" type="auto">Hic non admodum, imo nihil alias grassatur pestis; suspicor tamen magnam luem subsequuturam.</s>
					<s n="8" xml:lang="la" type="auto">Fiat autem voluntas domini.</s>
				</p>
				<p>
					<s n="9" xml:lang="la" type="auto">Beatus ille dicendus est vere, quem dominus ex hoc perturbatissimo ergastulo transfert in aeternum regni sui gaudium.</s>
				</p>
				<p>
					<s n="10" xml:lang="la" type="auto">Habes hic quaedam excerpta ex literis ab Augusta ad nos missis.</s>
					<s n="11" xml:lang="la" type="auto">Caesarem Argentinę esse constans asseverat rumor.</s>
				</p>
				<p>
					<s n="12" xml:lang="la" type="auto">Tu si quid habes, vicissim nobis communica.</s>
					<s n="13" xml:lang="la" type="auto">Salutat te tuosque Musculus<note type="margin">a.R.: kleingeschr.</note> cum suis omnibus; facit idem mea uxor et omnis familia.</s>
					<s n="14" xml:lang="la" type="auto">Musculus ipse scribit.</s>
				</p>
				<p>
					<s n="15" xml:lang="la" type="auto">Studiosos hos nostros proxime tibi praesens praesenti commendavi, ut pluribus nunc non sit opus.</s>
					<s n="16" xml:lang="la" type="auto">Bene de eis spero, siquidem non incommode se hic gesserunt.</s>
					<s n="17" xml:lang="la" type="auto">Inculcavi eis graviter, quomodo se illic gerere debeant; spero ipsos obsequuturos esse.</s>
					<s n="18" xml:lang="la" type="auto">Si quid delinquant vel illi vel alii, rogo privatim ad me prius quam communiter ad scholarchas scribatis, idque certas ob causas; dabo enim operam, ut commodius quam illi nuperi corripiantur aut castigentur.</s>
				</p>
				<p>
					<s n="19" xml:lang="la" type="auto">Iodocus adhuc decumbit; quid de ipsius sanit[at]e sperem, nescio.</s>
					<s n="20" xml:lang="la" type="auto">Dominus det illi patientiam.</s>
					<s n="21" xml:lang="de" type="auto">Bern 25. Septembris 1552.</s>
				</p>
				<p>
					<s n="22" xml:lang="la" type="auto">Tuus Ioannes Hallerus.</s>
				</p>
				<p>
					<s n="23" xml:lang="la" type="auto">Fasciculum sermonum tuorum domi inveni et, prout cuique inscripti erant, distribui; magnas omnes tibi habent aguntque gratias.</s>
				</p>
				<p>
					<s n="24" xml:lang="la" type="auto">Clarissimo viro d. Heinrycho Bullingero, Tigurinę ecclesię pastori fidelissimo, domino et compatri suo colendissimo.</s>
				</p>
				<p>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
