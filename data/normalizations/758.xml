<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization758">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #758</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Pręstans illa virtus tua, vir clarissime, quam in te predicat eximius ille vir et amicus meus singularis d. Gervasius, effecit, ut iam dignitatem tuam amarim ex animo cogitaverimque, quomodo benevolentiam illam erga te meam declararem.</s>
					<s n="3" xml:lang="la" type="auto">Commodum autem se modo michi offert de te bene merendi occasio; intelligo enim consilia ultro citroque agitari a proceribus reipublicae nostrae de vocando aliquo doctore medico, qui in praxi excelleat; nihil autem dubito ei, cui hęc obvenit provincia, liberali providendum stipendio, ut iam non commemorem, quod is bonam Helvetię partem sibi, modo foelix in medicando fuerit, devinciet.</s>
					<s n="4" xml:lang="la" type="auto">Nullus est preclarus medicus vel Lucernę vel Tugii, nedum in vicinis Pagis Suitia, Uria et Clarona; nullus est doctor celebris vel in tota Durgovia vel in universa Argovia.</s>
					<s n="5" xml:lang="la" type="auto">Quoties autem Tiguri excellens praxin exercuerit medicus, omnes Tigurum confertim se contulerunt.</s>
					<s n="6" xml:lang="la" type="auto">At clarissimus vir D. D. Conradus Gessnerus magis profitetur et lucubrationibus aedendis invigilat quam aegrotantium querelas audiat, D. D. Christophorus Clauserus morbo in diem consumitur, nec est, qui illius porro expetat consilium, et ut sit in urbe nostra foelix et peritus medicus, unus tamen in tam frequenti hominum turba nichil effecerit.</s>
					<s n="7" xml:lang="la" type="auto">Iam vero, quia non solus Gervasius meus, sed alii viri boni et prudentes eruditionem et praxim in primis tuam laudibus celebrant, deinde cum illic in patria tua haereas in ancipiti expectesque in diem, quando compellaris sacrificare deo Maazin, neque pro tua singulari prudentia aliud iam expectare possis quam horribilem in urbibus illis vestris immutationem religionis; nam cognitus est vobis omnibus Caesar, cogniti sunt mores superbi sacrificorum et monachorum, postremo cum denique non videatur contemnenda tam ampla tibi velut divinitus obiecta, quam?????</s>
					<s n="8" xml:lang="la" type="auto">non sine gravi poenitudine????</s>
					<s n="9" xml:lang="la" type="auto">haud dubie occasio, humanitatem tuam modis omnibus oratam velim, ut per hunc tabellionem diserte animi tui significes sententiam, si videlicet ipse tuam praestantiam clarissimo senatui nostro commendarem ac efficere possem una cum aliis tuis amicis, ut liberali stipendio constituto vocareris ab amplissimo huius reipublicę magistratu, ut medicus sis huius urbis.</s>
					<s n="10" xml:lang="la" type="auto">Quid facturus et an conditionem illam recepturus sis, age expendas, quaeso, quantas pręterieris commoditates, si hanc meam admonitionem pręterieris.</s>
					<s n="11" xml:lang="la" type="auto">Ego quidem ex animo tuę dignitati et per te reipublicę nostrae omnibus modis consultum cupio et nunc responsionem ad hęc a te per hunc tabellionem et te dignum eet?</s>
					<s n="12" xml:lang="la" type="auto">tibi nobisque utile peramice deposcens expecto.</s>
				</p>
				<p>
					<s n="13" xml:lang="la" type="auto">Vale, vir clarissime, et hęc omnia a me tanquam tui studiosissimo benigne accipe.</s>
				</p>
				<p>
					<s n="14" xml:lang="la" type="auto">Tiguri 11. decembris anno domini 1549.</s>
				</p>
				<p>
					<s n="15" xml:lang="la" type="auto">Heinrichus Bullingerus, Tigurinę ecclesie minister, tuus.</s>
				</p>
				<p>
					<note type="address">[Adresse:]</note>
					<s n="16" xml:lang="la" type="auto">Clarissimo viro D. D. Ulrycho Wolffhardo, medico et civi Memmingensi, domino suo observandissimo.</s>
				</p>
				<p>
					<s n="17" xml:lang="de" type="auto">Memmingen.</s>
				</p>
				<p>
					<note type="remark">[Darunter von Bullingers Hand:]</note>
					<s n="18" xml:lang="la" type="auto">"Si vero nullo pacto a loco, in quo nunc agis, dimoveri poteris, age indica nobis excellentiores in praxi medicos, quos una cum aliis clarissimis senatui indicemus; non ingratos nos fore senties."</s>
				</p>
			</div>
		</body>
	</text>
</TEI>
