<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5746">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5746</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Reddidit mihi tuas, colendissime domine compater, Iosua tuus, cui sane libenter praestitissem, quicquid potuissem.</s>
					<s n="3" xml:lang="la" type="auto">Quid effecerit, narrabit ipse.</s>
					<s n="4" xml:lang="la" type="auto">Quas ad Calvinum scripseras, eadem, qua accepi, die dimisi per tabellarium Genevensem, qui commodum eo tempore hic erat.</s>
					<s n="5" xml:lang="la" type="auto">Quod Brentium attinet, scribat aut mittat, quicquid velit; non tamen arbitror dogma illius a Gallis recipiendum fore; est enim absurdum, ut ne a papistis quidem recipi possit.</s>
					<s n="6" xml:lang="la" type="auto">Landgravium spero integriorem esse, quam ut a veritate se abduci patiatur, utinam vero per ipsum dominus Wirtenbergensi oculos aperiat, ut veritatem cognoscat!</s>
					<s n="7" xml:lang="la" type="auto">Audimus superintendentes Hassiae Marpurgi nunc conventum celebraturos; nescimus tamen, cuius rei gratia aut quid moliantur.</s>
					<s n="8" xml:lang="la" type="auto">Sine dubio tamen ventilabitur haec quoque causa.</s>
					<s n="9" xml:lang="la" type="auto">Hyperius videtur recepturus vocationem, si modo aliqua ei contingat; nondum est illic ea puritas quae Heidelbergae.</s>
					<s n="10" xml:lang="la" type="auto">Quod res nostras Sabaudicas concernit, video te ex legato vestro, quo loco illae sint, intellexisse; ego copiosius de his ad fratrem scripsi.</s>
					<s n="11" xml:lang="la" type="auto">Videtur multis magna spes pacis esse, et arbitrantur plaerique ducem propositas ab Helvetiis conditiones recepturum.</s>
					<s n="12" xml:lang="la" type="auto">Quid nostri sint facturi, nescio.</s>
					<s n="13" xml:lang="la" type="auto">Propendent ad pacem plurimi; interea sunt in his conditionibus, quę nisi melius explicentur et rectius constituantur, non possum videre, quomodo recipi possint aut debeant.</s>
					<s n="14" xml:lang="la" type="auto">Primum et praecipuum est de religione; ibi vellem exprimi non modo ut illa liberas esset, sed ut, qui reddendi sunt, retineant eam, quam nunc habent reformationem et ministris quoque prospiciatur de securitate in omnibus addaturque illa conditio, ut nostri teneantur illos (si quis eis vim inferret) tueri et defendere.</s>
					<s n="15" xml:lang="de" type="auto">Sie einem Simpliciter tantum res ita componatur, ut religio sit libera, so dunkt mich, es seie ein fucus und nichts denn ein Mänti, damit man die unseren also will einführen und ihnen die Augen verkleiben, damit man sie hinein bringe, dem Herzogen den gesprochenen Teil zu restituieren.</s>
					<s n="16" xml:lang="de" type="auto">Alterum ist, dass die Sache mit Genf noch nicht gar aus Gemacht noch beschlossen; denn dem Herzogen wird sein Rechtsame an der Stadt Genf vorbehalten, also dass er sich erst mit Recht ersuchen solle, ob sie Macht und Gewalt kann, mit meinen Herren ein Burgrecht zumachen.</s>
					<s n="17" xml:lang="de" type="auto">Das müsste sich mir vorhin auch richten, dass das Burgrecht in Kräften bleibe; denn wo das nicht, so wird das Burgrecht zuneut und die Genfer gar untertrockt.</s>
					<s n="18" xml:lang="la" type="auto">Es volgt auch, si ipsi non habuerunt potestatem foedus faciendi cum nostris, quod causa belli nostri fuerit iniusta; si iniusta, iuste ergo reddetur duci, quod ei fuit ablatum.</s>
					<s n="19" xml:lang="de" type="auto">Da dunkt mich, an dem Mittel Seibe viel gelegen.</s>
					<s n="20" xml:lang="de" type="auto">Tertio, so schütte man doch auch den armen Leuten, die man gleich weit wiedergehen, eine Sicherung vorhin machen auch unserer Dingen halb, dass sie nicht also geschunden und getränkt wurden, wie er mit den anderen Sinnen Untertanen handelt.</s>
					<s n="21" xml:lang="de" type="auto">Im Übrigen lag mir nichts dran, wenn man schon minder Lands hatte.</s>
					<s n="22" xml:lang="la" type="auto">Spero tamen haec capita tanti ponderi futura, ut, nisi explicentur melius, nostri propositas conditiones non sint recepturi.</s>
					<s n="23" xml:lang="la" type="auto">Cupio tamen tuum super his audire consilium et rogo, ut hoc mihi communices.</s>
					<s n="24" xml:lang="de" type="auto"><foreign xml:lang="la">Quod Basilienses attinet</foreign>, Weiss ich nicht, wie man hinter Sie möchte kann.</s>
					<s n="25" xml:lang="la" type="auto">Spiritus iste valde est lubricus et subinde elabitur.</s>
					<s n="26" xml:lang="la" type="auto">Accedit, quod fautores habent multos nec magistratus serio curant talia negotia.</s>
					<s n="27" xml:lang="la" type="auto">Vigilandum ergo, sicubi occasio se offerat, qua comprehendi possint, et orandus est dominus, ut ille eam offerat ecclesiasque nostras hac peste liberet.</s>
					<s n="28" xml:lang="la" type="auto">Ex Gallia non satis fausta feruntur.</s>
					<s n="29" xml:lang="la" type="auto">Aureliis aiunt conflixisse denuo papistas et evangelicos, cum papistae missam et sacrificulos reducerent et insolentius se gererent.</s>
					<s n="30" xml:lang="la" type="auto">Dicunt etiam multos utrinque fuisse desideratos, victoriam tamen reportasse nostros.</s>
					<s n="31" xml:lang="la" type="auto">Interfuerunt etiam, ut fertur, tria Helvetiorum vexilla, ex quibus multi trucidati sunt, cum papistarum partes defenderent.</s>
					<s n="32" xml:lang="la" type="auto">De Lutetia et Anglis nunc nihil audio.</s>
					<s n="33" xml:lang="la" type="auto">Condensi quidam male loquuntur; nescio tamen, an illa vera sint.</s>
					<s n="34" xml:lang="la" type="auto">Amiraldus stipatus in aulam accedere voluit, sed cum illi mandaretur, ut pauciores adduceret, noluit venire et se in tutiora loca recepit.</s>
					<s n="35" xml:lang="la" type="auto">Lugdunenses fortiter se gerunt nec missam nec sacrificulum nec etiam gubernatorem aliquem, nisi qui suae religionis, recipere volunt.</s>
					<s n="36" xml:lang="la" type="auto">Aiunt Viretum brevi illuc rediturum.</s>
					<s n="37" xml:lang="la" type="auto">Alias in praesentiarum nihil habeo, quod sit alicuius momenti.</s>
					<s n="38" xml:lang="la" type="auto">Domino meo compatri Iosię valde de successione d. Petri Martyris gratulor; faxit dominus, ut sit Elizaeus post tantum Eliam!</s>
					<s n="39" xml:lang="la" type="auto">Salutabis ipsum et uxorem tuam simul et illius reliquosque filios, generos et filias meo nomine.</s>
					<s n="40" xml:lang="la" type="auto">Salutant te nostri omnes, praesertim Diesbachius, Hallerus, Steigerus, Graferiet, socer et alii.</s>
					<s n="41" xml:lang="la" type="auto">Musculus his diebus Zofingam descendet filios suos invisurus.</s>
					<s n="42" xml:lang="la" type="auto">Tu cogitabis, quomodo et quando, ut nunc saepe rogavi, ad nos venies; si venires, fortassis consilium inveniri posset, quomodo cum Basiliensibus agendum.</s>
					<s n="43" xml:lang="la" type="auto">Vale aeternum.</s>
				</p>
				<p>
					<s n="44" xml:lang="la" type="auto">Bernae 28. maii 1563.</s>
				</p>
				<p>
					<s n="45" xml:lang="la" type="auto">I[oannes] Hallerus, semper tuus.</s>
				</p>
				<p>
					<s n="46" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.</s>
				</p>
			</div>
		</body>
	</text>
</TEI>
