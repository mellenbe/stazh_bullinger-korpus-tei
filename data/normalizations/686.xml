<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization686">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #686</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quę per Hieronymum nostrum scripsisti, accepi, atque utinam iucundiora aliquando audiamus cum ex Anglia tum ex aliis christiani orbis regnis, ne sint tam cruenta monarcharum, qui pacis principem agnoscunt, imperia.</s>
					<s n="3" xml:lang="la" type="auto">Buttlerus nihil adhuc dedit contextę a se historię; literas Frisii per Hieronymum nuper Vitodurum proficiscentem, quo Ioannem Wolphium quoque venturum affirmabat, remisi.</s>
					<s n="4" xml:lang="la" type="auto">Que apud nos iactitantur audies bona fide ex Funcklio hocce meo, quem proximis tibi literis diligenter commendavi; cupio vero eam commendationem etiamnum apud te plurimum valere.</s>
					<s n="5" xml:lang="la" type="auto">Scio dignum esse iuvenem, cui omnes boni impendio faveant, valdeque ad Christi oves pascendas appositum, ut, si quis alius, tanta in ipso iam inde ab initio ministerii sui fides, diligentia, sedulitas, zelus cum sana solidaque doctrina mirifice eluxerunt, ubi tamen ego non ex meo testimonio, sed ex rei ipsa iudicium fieri cupio.</s>
					<s n="6" xml:lang="la" type="auto">Verum non est, ut pluribus ista apud te, quem scio vel mea caussa nihil hic officii, nihil beneficii neglecturum.</s>
					<s n="7" xml:lang="la" type="auto">Schönerę epistolam, quam fratri inscripsit, nudiustertius cum aliis nonnullis literis augustam misi.</s>
					<s n="8" xml:lang="la" type="auto">Vicem afflictissimi senis multum doleo; dominus illius omniumque, qui sub cruce alta trahunt suspiria, misereatur.</s>
					<s n="9" xml:lang="la" type="auto">Ora pro nobis dominum, qui te tuamque domum largissima sua benedictione perpetuo locupletet vosque corpore spirituque valentes usque conservet.</s>
					<s n="10" xml:lang="la" type="auto">Salveant amici et fratres, praecipue symmystę.</s>
					<s n="11" xml:lang="la" type="auto">Buttlerum, optimum mihique amicissimum virum praeter cęteros salvere iubebis diligenter.</s>
					<s n="12" xml:lang="la" type="auto">Bene vale, mi venerande charissimeque Bullingere, et ama nos constanter.</s>
				</p>
				<p>
					<s n="13" xml:lang="la" type="auto">Vitoduri, nisi aliud domino videatur, hybernabo, quamquam non parum multa sunt, quę hic me retinent; plura tamen, ut demigrem, et suadent et persuadent.</s>
					<s n="14" xml:lang="la" type="auto">Dominus, quod suo timore adductus conor, propicia sua voluntate bene fortunet.</s>
					<s n="15" xml:lang="la" type="auto">Iterum vale.</s>
				</p>
				<p>
					<s n="16" xml:lang="de" type="auto">Griessenberge 25. Septembris.</s>
					<s n="17" xml:lang="la" type="auto">Multum te tuamque coniugem salvere iubent uxor mea cum optima sorore seque p[]ssimarum apud Christum precationum participes esse unice cupiunt.</s>
				</p>
				<p>
					<s n="18" xml:lang="la" type="auto">T[uus] A[mbrosius] Bl[aurerus].</s>
				</p>
				<p>
					<s n="19" xml:lang="la" type="auto">Fac, sciam aliquando, ecquid istic valeat Gervasius noster, quid agat, quid vero speret.</s>
					<s n="20" xml:lang="la" type="auto">Saluta virum meis verbis diligenter.</s>
					<s n="21" xml:lang="la" type="auto">Audio ereptam illi valde alieno tempore uxorem; verum merito nobis maturus morti videri debet, cui dominus vitam hanc vere umbraticam aufert, contra vero ęternam celestemque confert.</s>
					<s n="22" xml:lang="la" type="auto">Cęterum viduum ipsum Christus prudentiss[imi] spiritus sui contubernio consoletur et recti conscientia semper exhilaret.</s>
					<s n="23" xml:lang="la" type="auto">funcklio iam remorę iniectę sunt, quominus nuper destinatum iter ingredi posset; sed propediem tamen proficiscetur.</s>
					<s n="24" xml:lang="la" type="auto">Volui autem has ad te nihilosecius dare, cum bonę fidei nuncium haberem.</s>
				</p>
				<p>
					<note type="address">[Adresse:]</note>
					<s n="25" xml:lang="la" type="auto">Clarissimo viro D. Heinricho Bullingero, fratri suo venerando atque charissimo.</s>
					<s n="26" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
