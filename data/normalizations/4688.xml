<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4688">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4688</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae tuae (reverende in Christo pater) 20. februarii scriptas, quibus exulem commendas, 2. demum martii nobis sunt redditae.</s>
					<s n="3" xml:lang="la" type="auto">Appellas illum hominem eloquentem, quem nos loquentem plus satis cognovimus.</s>
				</p>
				<p>
					<s n="4" xml:lang="la" type="auto">Siquidem in examine nobis satisfecerit et homo frugi volet esse (quod o utinam!), habebit fortassis apud nostros locum, ubi ecclesiam multum iuvare poterit.</s>
					<s n="5" xml:lang="la" type="auto">Commendabimus enim eum ecclesiae Luceinensi, in quibus partibus praefectus imperatoris praesidet; modo non sit effreni oris; nam apud Sargans non satis modeste se gessisse dicitur.</s>
				</p>
				<p>
					<s n="6" xml:lang="la" type="auto">In praesentia enim praefecti in mensa cantitavit (psalmos quidem) et se pro milite gessit, quod adesset eius loci sacrificulus, quem ille verbis incessere non est veritus.</s>
					<s n="7" xml:lang="la" type="auto">Haec scribo, mi pater, ut intelligas apud nos quidem idoneorum magnam esse penuriam, erronum vero uberem admodum proventum.</s>
					<s n="8" xml:lang="la" type="auto">Vehementer ergo te rogamus, ut nobis nullos commendes praeterquam eos, de quorum anteacta vita tibi certis authoribus constat.</s>
					<s n="9" xml:lang="la" type="auto">Sed etsi tales commendas, literas ad utrumque tam ad d. Philippum collegam quam ad me dirige; id propterea fieri velim, quod nobis communi opera sit agendum.</s>
					<s n="10" xml:lang="la" type="auto">Quod ad Eglinum attinet, quem ego iam puerum novi, quod me praeceptore esset usus, gratulor nobis; polliceor enim mihi de hominis modestia et probitate multum.</s>
					<s n="11" xml:lang="la" type="auto">Si nondum ad consulem Ambrosium illius nomine scripsisti, non video, quid opus scribere.</s>
					<s n="12" xml:lang="la" type="auto">Quid enim eum nunc quidem iuvare possit, non satis video.</s>
				</p>
				<p>
					<s n="13" xml:lang="la" type="auto">Sed ubi Eglinus tam diu manet, quem ego adventum maturare omnino velim propter certas et graves causas.</s>
				</p>
				<p>
					<s n="14" xml:lang="la" type="auto">Urge ergo hominem, ut quam primum se expediat.</s>
					<s n="15" xml:lang="la" type="auto">Si commodo tuo potes, rem mire nobis gratam feceris, si mandatum regis Galliae miseris, quod nos per certos homines prima quaque occasione remittemus.</s>
					<s n="16" xml:lang="la" type="auto">Edoce nos etiam, an illud mandatum ad principes Germaniae sit missum et quem finem nacta fuerint comitia Neoburgensia, et explica amplius, quae nuper aspergebas de coniuratione.</s>
					<s n="17" xml:lang="la" type="auto">Avemus illa omnia ex te intelligere; si tibi non vacat, da hoc negotium d. Ioanni Rhodolpho filio, quem tu simul in hac palaestra exercebis.</s>
					<s n="18" xml:lang="de" type="auto">Scribit Episcopus constantinsis ad Gregorium carlinum et inter alia haec quque: "die lutherischen Fürsten tagen zu Neuenburg in Meissen; man fürchte, sie richten nichts Gutes aus, sie verbinden sich wider die Moscoviden und das künftige Concilium."</s>
					<s n="19" xml:lang="la" type="auto">Haec ille; ex te cupimus certiora.</s>
					<s n="20" xml:lang="la" type="auto">Ex Italia nihil nunc quidem affertur praeter continuos rumores de terrore Turcico.</s>
					<s n="21" xml:lang="la" type="auto">Vale, reverende in Christo pater.</s>
				</p>
				<p>
					<s n="22" xml:lang="la" type="auto">Curiae 3. martii anno domini 1561.</s>
				</p>
				<p>
					<s n="23" xml:lang="la" type="auto">Tui observantissimus Ioannes Fabricius.</s>
				</p>
				<p>
					<s n="24" xml:lang="la" type="auto">Examinavimus interim Martinum, quem commendasti; sed non credis, quam tenuis sit eruditionis, dicerem pene in theologia nullius.</s>
					<s n="25" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino et patrono suo unnice colendo.</s>
					<s n="26" xml:lang="de" type="auto">An h. Bullinger.</s>
				</p>
			</div>
		</body>
	</text>
</TEI>
