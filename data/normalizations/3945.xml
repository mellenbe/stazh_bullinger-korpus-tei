<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3945">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3945</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi, vir clarissime et domine colendissime, sex coronatos Gallicos et duos Italicos una cum literis filio tuo inscriptis, quae mittam ad ipsum Basileam.</s>
					<s n="3" xml:lang="la" type="auto">Coniungam ego illis debitum illud meum, quo tibi obstringor, ne quid illi desit, ac ista omnia per proximum quemque nuncium certum submittam.</s>
					<s n="4" xml:lang="la" type="auto">Mense integro nihil ab eo vel literarum habui vel quicquam audivi; sed nihilominus omnia eius recte habere arbitror.</s>
					<s n="5" xml:lang="la" type="auto">Valemus hic recte per dei gratiam omnes.</s>
				</p>
				<p>
					<s n="6" xml:lang="la" type="auto">Propter incendiarios quosdam satis periculosae sunt res nostrae et omnium vicinorum nostrorum.</s>
				</p>
				<p>
					<s n="7" xml:lang="la" type="auto">Multi eam ob rem vinciuntur.</s>
				</p>
				<p>
					<s n="8" xml:lang="la" type="auto">Dominus liberet nos a malo et tueatur!</s>
					<s n="9" xml:lang="la" type="auto">Pax inter Gallum et Hispanum confecta est, nec desunt viri authoritate graves, qui suspicentur in religionem Christi pro antichristianismo reparando consilia esse instituta.</s>
					<s n="10" xml:lang="la" type="auto">De Genevensibus quaedam dicuntur et de aliis, de quibus tu forte melius.</s>
				</p>
				<p>
					<s n="11" xml:lang="la" type="auto">Ex Anglia accepi literas aprilis 8. scriptas, quae et ipsae nunciant pacem proclamatam Londini inter Anglos, Gallos et Scotos.</s>
					<s n="12" xml:lang="la" type="auto">Parlamentum tum sedit adhuc, parlamentum vocant totius regni comitia et consilium.</s>
					<s n="13" xml:lang="la" type="auto">Renunciatum quidem est papae, sed nondum reparata et restituta vera religio.</s>
				</p>
				<p>
					<s n="14" xml:lang="la" type="auto">Disputatum est a deputatis per parlamentum et reginam; novem utrinque sunt selecti ex evangelicis et papistis; sed episcoporum quorundam disputantium importunitate factum est, ut interruptum sit colloquium et duo capti ex episcopis papistis, Wintoniensis et Lincolniensis.</s>
				</p>
				<p>
					<s n="15" xml:lang="la" type="auto">Rursus ergo agitur in parlamento de reducenda religione, quae tempore Eduardi nuper mortui in usu per Angliam fuerat.</s>
					<s n="16" xml:lang="la" type="auto">Dominus concedat spiritum suum concilio illi.</s>
				</p>
				<p>
					<s n="17" xml:lang="la" type="auto">Regina ardet zelo in sanctam religionem, ardet nobilitas, et populus in concionibus est frequentissimus.</s>
					<s n="18" xml:lang="la" type="auto">Concionantur strenue viri illi docti, qui apud nos, Genevae, Bernae, Basileae, Argentorati, Francfordi et alibi per Germaniam fuere exules et redierunt in patriam.</s>
					<s n="19" xml:lang="la" type="auto">Scribunt de admirando proventu evangelii.</s>
				</p>
				<p>
					<s n="20" xml:lang="la" type="auto">Ex comitiis Augustanis quotidie certiora expectamus, quae feret legatus ille noster, qui una cum stris et aliorum Helvetiorum missus est Augustam.</s>
					<s n="21" xml:lang="la" type="auto">Audio principibus non bene inter se convenire de religione et certamina esse; sed certiora, quod dixi, expectamus.</s>
					<s n="22" xml:lang="la" type="auto">Vive et vale et boni haec consule; nam plura iam non potui.</s>
				</p>
				<p>
					<s n="23" xml:lang="la" type="auto">Tuas avide expecto.</s>
				</p>
				<p>
					<s n="24" xml:lang="la" type="auto">Salva sit tota domus tua, pater tuus, senex reverendus, inprimis d. Traversus et alii viri boni.</s>
				</p>
				<p>
					<s n="25" xml:lang="la" type="auto">Miror an acceperitis libellos, quos misi inscriptos Bericht etc.</s>
				</p>
				<p>
					<s n="26" xml:lang="la" type="auto">Valet Hector, frater tuus.</s>
				</p>
				<p>
					<s n="27" xml:lang="la" type="auto">Tiguri 6. maii 1559.</s>
				</p>
				<p>
					<s n="28" xml:lang="la" type="auto">Salutant te mei omnes; salutat d. Martyr et alii.</s>
				</p>
				<p>
					<s n="29" xml:lang="la" type="auto">Bullingerus tuus.</s>
				</p>
				<p>
					<s n="30" xml:lang="la" type="auto">Clarissimo viro d. Friderycho a Salice, Clavenensi comissario dignissimo, domino suo colendo et fratri charissimo.</s>
					<s n="31" xml:lang="de" type="auto">An Junker Friedrichen von Salis, Commissarien zu kläffen.</s>
				</p>
			</div>
		</body>
	</text>
</TEI>
