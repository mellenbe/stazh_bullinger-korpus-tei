<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4159">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4159</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod nunc ad te scribo, domine et frater Bullingere in Christo venerande, haec est causa: Puella quaedam vestras praefecto pagi, in quo ecclesiae praesum, ante aliquot septimanas fuit advecta ex Sequanis, mendica, non admodum mentis compos, non insana tamen penitus, diceres esse ipsam simplicitatem et innocentiam, adeo clauda, ut ne passum quidem ambulare queat.</s>
					<s n="3" xml:lang="la" type="auto">Bene novit linum et cannabim tractare et exercere et adhuc satis sedulo apud praefectum exercuit, per cętera pupis gaudet et occupatur, quemdamodum puellae faciunt, qui pueritiam nondum excesserunt.</s>
				</p>
				<p>
					<s n="4" xml:lang="la" type="auto">Quum intellexisset ab ea profectus, quod profiteretur se esse Tigurinam, retinuit usque ad meum adventum et petiit, ut eam audirem.</s>
					<s n="5" xml:lang="la" type="auto">Dixit igitur mihi se esse filiam Iacobi Ziegleri, pistoris cuiusdam, qui habitasset (dum fuisset in vivis) in Novo Foro; matrem fuisse Conradi Grebelii... nam, cuius pater fuisset Tiguri in Foro Piscatorio, propter largitiones et corruptelas Gallicas, capite plexus.</s>
					<s n="6" xml:lang="la" type="auto">Vectam se fuisse in Thermas marchionis Badensis spe bona fore, ut curaretur; sed spem fuisse vanam.</s>
					<s n="7" xml:lang="la" type="auto">Hinc diu circumductam esse et miserrime multis in locis tractatam.</s>
				</p>
				<p>
					<s n="8" xml:lang="de" type="auto">Exclamavit tantem praefectum implorans: "O mein lieber Groosvater, setz mich nicht unter die Linden und hilf mir wieder gegen Zürich."</s>
					<s n="9" xml:lang="la" type="auto">Quum interrogarem, quomodo facta esset clauda, respondit sagam et veneficam illam insignem Studleram<note target="fn1" type="footnote"/>, de qua supplitium apud vos sumptum est, in tormentis suis fassam esse, quod ita fascinasset, ut esset octavo anno clauda futura, accidisseque sibi hunc morbum eo ipso anno, quo dixisset; antea enim se bene sanam et incolumem fuisse.</s>
					<s n="10" xml:lang="la" type="auto">His auditis rogavi praefectum, ut, quia a domino esset satis liberaliter dotatus et non haberet nisi unicum filium, non eiiceret miserrimam; instare nundinas, ad quas Tigurini cives permulti venturi essent, ex quibus uterque nostrum posset expiscari, verane essent, quae narraret annon: quod si comperissemus, quemadmodum res haberet, facile viam aliquam inventuros, qua posset succurri.</s>
				</p>
				<p>
					<s n="11" xml:lang="la" type="auto">Paruit et adhuc puellam cum tota familia sua ita liberaliter tractavit humaniterque, ut alia facta esse videatur.</s>
					<s n="12" xml:lang="la" type="auto">Dominus tam pio facto referat gratiam.</s>
				</p>
				<p>
					<s n="13" xml:lang="la" type="auto">Convenimus ergo uterque in nundinis cives vestrates et intelleximus aut omnia aut plęraque esse vera.</s>
					<s n="14" xml:lang="la" type="auto">Quare multa consultavimus inter nos, quemadmodum eam ad vos ferri curaremus.</s>
				</p>
				<p>
					<s n="15" xml:lang="la" type="auto">Denique nobis visum est magistratum compellandum, quod et fecimus.</s>
					<s n="16" xml:lang="la" type="auto">Qui scripsit literas ad sanctissimum vestrum senatum, quas placuit ad te mittere, ut, quoniam scio intercessionem tuam singulare pondus habere et muneris nostri non extrema pars est curare pauperes, pro misera labores, ut ad vos revocetur, quamprimum erit opportunum.</s>
					<s n="17" xml:lang="la" type="auto">Ego apud nostrum magistratum magnifice praedicavi beneficentiam vestram erga pauperes et certo mihi constare dixi, ubi resciveritis, primo quoque tempore effecturos, ut puellae succurratur.</s>
					<s n="18" xml:lang="la" type="auto">Hic non opus est multis precibus, sat scio, quod esset iuxta proverbium equo ultro currenti calcaria subdere.</s>
					<s n="19" xml:lang="la" type="auto">Adolescentes, quos nobis commendastis, ad nos appulerunt.</s>
				</p>
				<p>
					<s n="20" xml:lang="la" type="auto">Marpurgi in magna (ut apparet) libertate fuerunt, ita ut iugum nostrum, nisi a vobis serio admoneantur, aegre videantur laturi.</s>
					<s n="21" xml:lang="la" type="auto">Liberalia alioqui ingenia esse non dubito.</s>
				</p>
				<p>
					<s n="22" xml:lang="la" type="auto">Habitare eos curavimus apud doctorem Iacobum Weckerum medicum, virum honestum et non ineruditum, qui habet d. Grynei (foelicis memoriae) privignam, lectissimam foeminam, in uxorem<note target="fn2" type="footnote"/>, ut sint in honesta familia et prope templum atque collegium.</s>
					<s n="23" xml:lang="la" type="auto">De cętero dabimus operam (deo iuvante), ut, si obsequi nobis voluerint, tempus non perdant, sin minus, mature resciscatis.</s>
					<s n="24" xml:lang="la" type="auto">Bene vale in domino.</s>
				</p>
				<p>
					<s n="25" xml:lang="la" type="auto">Basileae 18. decembris anno salutis humanae 1559.</s>
					<s n="26" xml:lang="la" type="auto">T[uus]ex animo totus Ioh[annes] Hospinianus.</s>
				</p>
				<p>
					<s n="27" xml:lang="la" type="auto">Praestantissimo optimoque viro d. Heinrycho Bullingero, servo Iesu Christi apud Tigurinos fidelissimo, domino et fratri suo semper in domino colendissimo.</s>
					<s n="28" xml:lang="de" type="auto">Zürich.</s>
				</p>
			</div>
		</body>
	</text>
</TEI>
