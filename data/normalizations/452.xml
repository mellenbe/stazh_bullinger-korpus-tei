<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization452">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #452</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">In causa vocationis meae, Bullingere in domine charissime, nihildum prorsus actum est.</s>
					<s n="3" xml:lang="la" type="auto">Desyderabatur praesentia Halleri.</s>
					<s n="4" xml:lang="la" type="auto">Rediit ille prima mensis huius.</s>
				</p>
				<p>
					<s n="5" xml:lang="la" type="auto">Post illius reditum non video, quid impediat amplius, nisi forsan legati expectantur, quos ad conventum Badensem miserunt.</s>
					<s n="6" xml:lang="la" type="auto">Fero has moras haud illibenter propter futuram synodum, et arbitratur alioqui Hallerus praesentiam quęstoris Halleri fore rebus meis non incommodam.</s>
					<s n="7" xml:lang="la" type="auto">Interea satis amanter tractor a fratribus.</s>
					<s n="8" xml:lang="la" type="auto">Video ecclesiam hanc non in urbe modo, sed et in agro, praesertim Gallico, nondum ad solidum esse pacatam; quare prorsus opus erit, ut, etiam si ego hic maneam, retineatur simul Hallerus, cuius mansuetudine ac moderatione multa corrigi possunt, cuius etiam doctrinam civitatis huius populus mirum in modum appetit, ut appareat illum ab hac ecclesia non sine grandi detrimento et auditorum distractione posse avelli.</s>
					<s n="9" xml:lang="la" type="auto">Dum hac illi de re loquor, dicit se, quicquid huius sit, in senatus vestri potestatem reiicere.</s>
					<s n="10" xml:lang="la" type="auto">Tuum itaque erit dominos vestros illic harum rerum gnaros reddere.</s>
					<s n="11" xml:lang="la" type="auto">Servitur quidem Christo et illic; verum quoniam hic maior viget necessitas, relinquenda est vestra et isti succurrendum ecclesię, quę revera misere alioqui discerpta iacet.</s>
					<s n="12" xml:lang="la" type="auto">Verum hęc ipse melius nosti et dubie procul sollicite expendis.</s>
				</p>
				<p>
					<s n="13" xml:lang="la" type="auto">Ceterum de stipendio, ut ex fratribus hic audio, periculum est, ne non satis pro necessitate tam numerosę meae familiae constituatur.</s>
				</p>
				<p>
					<s n="14" xml:lang="la" type="auto">Numerantur concionatoribus singulis floreni centum et 10 urcei vini, quale in vicinia crescit, et modii frumenti 24, ut ad summum stipendium sit florenorum 150, quod quomodo mihi ac meis sufficere possit, ipse satis coniicere potes.</s>
				</p>
				<p>
					<s n="15" xml:lang="la" type="auto">Sufficit quidem reliquis, D. Jodoco et Webero; sed ille unum tantum filium, hic unicam habet filiam.</s>
					<s n="16" xml:lang="la" type="auto">Obsecro, si interea temporis, dum hic hęreo, aliquid hac in re efficere poteris, ut facias.</s>
					<s n="17" xml:lang="la" type="auto">Optime vale, virorum observandissime.</s>
					<s n="18" xml:lang="la" type="auto">Salutem toti domui tuę, reliquis dominis ac fratribus meis omnibus et Gervasio.</s>
				</p>
				<p>
					<s n="19" xml:lang="la" type="auto">Bernę 5. Martii 1549.</s>
				</p>
				<p>
					<s n="20" xml:lang="la" type="auto">W[olfgangus] Musculus, tuus in domino.</s>
				</p>
				<p>
					<note type="address">[Adresse:]</note>
					<s n="21" xml:lang="la" type="auto">Clarissimo theologo M. Heinricho Bullingero, Tigurinę ecclesię pastori fidelissimo, domino ac fratri in Christo charissimo.</s>
					<s n="22" xml:lang="de" type="auto">An Meister Heinrich Bullinger zu Zürich.</s>
				</p>
			</div>
		</body>
	</text>
</TEI>
