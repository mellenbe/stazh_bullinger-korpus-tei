<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2159">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2159</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Nudius tertius accepi tuas literas diei 28. decembris, Bullingere clarissime, quibus ordine respondebo.</s>
					<s n="2" xml:lang="la" type="auto">Principio te prorsus exonero ista cura, sollicitudine et molestia, quam hactenus recipiendis et mittendis meis literis suscepisti, et plane non decet talem virum, qualis tu es, occupari tam humilibus officiis; immo veniam peto, quod tandiu tibi hoc nomine gravis fuerim.</s>
					<s n="3" xml:lang="la" type="auto">Saltem hoc peto, ut, quandoquidem non possum statim monere fratres Italiae, ut desinant mea ad te, ut si interea aliquae adhuc mittantur, tu eas mittas ad Laurentium Cremonensem; scripsi enim ad illum, ut hoc oneris suscipiat, atque ubi literas abs te acceperit, curet ad me mittendas.</s>
					<s n="4" xml:lang="la" type="auto">Tu itaque nihil aliud curae in hoc genere habiturus es, nisi ut acceptas vel a me vel aliunde literas ad illum releges.</s>
					<s n="5" xml:lang="la" type="auto">Quin aliud audi: ego nunc ad Bassa Fontaneum scribo me suas quidem<note type="margin">a.R.: gestrichen</note> accepisse, sed quum fuerint satis magni momenti, me fuisse perterritum et prorsus nolle, ut ad me de talibus scribat posthac, neque velle me ad illum.</s>
					<s n="6" xml:lang="la" type="auto">Satis illi sit, si, ubicunque potero, favebo et si, ubi videro magnum et arduum negotium, etiam sim scripturus et proprium nuncium missurus; sed quotidie scribere et minutula ac etiam mediocria prorsus recuso atque idem ad Baionensem nunc scribo.</s>
					<s n="7" xml:lang="la" type="auto">Te oro, ut saltem has duas ad illos cures, et posthac libero.</s>
					<s n="8" xml:lang="la" type="auto">Scio, quid agam; abstinebo in posterum atque etiam ob hanc causam, quia literae, si ab aliis mittuntur quam abs te, facile possent perire.</s>
					<s n="9" xml:lang="la" type="auto">Sat dixi; ita constitui agere.</s>
				</p>
				<p>
					<s n="10" xml:lang="la" type="auto">Argentinenses ubi viderunt Martirem a me evocari, statuerunt illi conditionem; itaque haerebit apud eos, sic ad me scribit.</s>
					<s n="11" xml:lang="la" type="auto">Dedi negotium plerisque, ut quaeratur, vivatne ille, de quo bis scripsistis, annon, et addam in calce, quod mihi fuerit renunciatum.</s>
					<s n="12" xml:lang="la" type="auto">Carolo Molinaeo tuas dedi; puto eum rescripturum.</s>
					<s n="13" xml:lang="la" type="auto">Iussi, ut quaeratur de literis, quas Tuttlingam miseram.</s>
					<s n="14" xml:lang="la" type="auto">Scripsi ad te, quare non potuerim in Augustam ire, et quum nactus fidelem nuncium, qui Lindavium ibat, misi literas ad Mattheum Roth, illius ecclesię ministrum, qui eas ad te curaret.</s>
					<s n="15" xml:lang="la" type="auto">Bonus est vir; non deerit, si modo incidat in nuncium.</s>
					<s n="16" xml:lang="la" type="auto">Fratres Augustae urgent, ut eam ad eos; sperant nescio quem fructum a me tantillo.</s>
					<s n="17" xml:lang="la" type="auto">Scribunt ipsa vigilia nativitatis eo perlatum fuisse ingentem fascem novorum libellorum Italicorum et postridie fuisse omnes divenditos; ita multi sunt, qui meam linguam intelligunt et qui etiam fervent.</s>
					<s n="18" xml:lang="la" type="auto">Addunt mihi illic nullum futurum periculum, quia sub umbra huius ducis sim.</s>
				</p>
				<p>
					<s n="19" xml:lang="la" type="auto">Iam ad publica.</s>
					<s n="20" xml:lang="la" type="auto">Rex Romanus scribit se venturum ad comitia; undique resonat ea coitura; Augustanenses pernegant, nimirum quia nollent ea apud se haberi.</s>
					<s n="21" xml:lang="la" type="auto">At ego credo futura; sed addam de his unum verba in calce.</s>
					<s n="22" xml:lang="la" type="auto">Nam cras est mihi futurus sermo cum amico, qui solet talia scire.</s>
					<s n="23" xml:lang="la" type="auto">Caesar novit esse iniectam suspicionem omnibus se velle plus ultra, itaque verbis conatur eam extinguere.</s>
					<s n="24" xml:lang="la" type="auto">Papa videtur persuasus ita, ut coeperit illi favere magis, quam unquam fecerit.</s>
					<s n="25" xml:lang="la" type="auto">Veneti non possunt tam facile credere, tametsi Caesaris legatus nuper egerit apud eos pluribus.</s>
					<s n="26" xml:lang="la" type="auto">Scimus eos valde trepidare; nam plane credunt futuras nuptias Angliae et Caesaris in potestate futurm illud opulentissimum regnum.</s>
					<s n="27" xml:lang="la" type="auto">Quin si illi fiderent Germaniae principes fore constantiores, quam fuerint, quum nuper adversum Caesarem bellum gererent, scio non recusaturos inire foedus ad communem defensionem.</s>
					<s n="28" xml:lang="la" type="auto">Sed timent, ne forte deserantur praeda Carolo.</s>
					<s n="29" xml:lang="la" type="auto">Timere Germaniam certo scias atque interim tamen nihil molliri hactenus.</s>
				</p>
				<p>
					<s n="30" xml:lang="la" type="auto">Utinam nunc videremus confoederatos d. Helvetios cum his principibus, cum Venetis, cum Ferrariensium duce, dum vita Caesaris superest.</s>
					<s n="31" xml:lang="la" type="auto">Alioquin timendum certe est, ne aurum Anglicum illum evehat plus ultra, et magis puto timendum a corruptionibus et largitionibus quam a militibus; nam quibus aliis quam his artibus nuptias confecit?</s>
				</p>
				<p>
					<s n="32" xml:lang="la" type="auto">Inter caetera audimus Caesarem papae promisisse suam operam ad concilium instaurandum atque exequendum; extat enim comitiorum Augustanorum decretum, ut inobedientes concilio publicis armis opprimantur.</s>
					<s n="33" xml:lang="la" type="auto">Hunc praetestum arripiet Caesar, quo bellum gerat in Germania.</s>
					<s n="34" xml:lang="la" type="auto">Sed iterum dico, non tam a bello timeo quam a donis; his vereor ne nobis corrumpat et conspurcet omnia, praesertim quum pauci appareant constantes.</s>
					<s n="35" xml:lang="la" type="auto">Dux indixit preces in suis ecclesiis, ut rogemus contra impendentes tempestates, et celebrat comitia totius ducatus magnis de rebus.</s>
					<s n="36" xml:lang="la" type="auto">Si d. Helvetii tui forte de federe novo ineundo cogitarent, uteremur hoc duce, qui cum aliis sua autoritate ageret.</s>
					<s n="37" xml:lang="la" type="auto">Orandus certe deus est, ne nos in tantis periculis deserat.</s>
					<s n="38" xml:lang="la" type="auto">Noster adversarius nunquam fuit potentior neque truculentior; subvertit Germaniam minore potentia, quid nunc faciet?</s>
				</p>
				<p>
					<s n="39" xml:lang="la" type="auto">Dux Bavariae coegit nuncios omnium urbium suarum et ingentem summam petiit; responsum esse subditos esse paratos dare, quicquid voluerit dux, si modo velit illis permittere, ut palam habeant evangelium.</s>
					<s n="40" xml:lang="la" type="auto">Hoc verum est; itaque est, quod laetemur dominum illic tam multos habere ex suis.</s>
					<s n="41" xml:lang="la" type="auto">At, licet pernegaverit princeps, nihil refert; cogetur brevi consentire, velit nollit, ubi adhuc creverit numerus.</s>
				</p>
				<p>
					<s n="42" xml:lang="la" type="auto">Id me torquet, Henrice Bullingere; nam pauci habent cordi hanc divinam causam, proh quam pauci, proh quam sumus segnes.</s>
					<s n="43" xml:lang="la" type="auto">Filii tenebrarum omnino superant nos diligentia; vhe nobis.</s>
					<s n="44" xml:lang="la" type="auto">Sed iam finem facio.</s>
					<s n="45" xml:lang="la" type="auto">Vale et salve cum tota familia, schola atque ecclesia.</s>
					<s n="46" xml:lang="la" type="auto">D. Iesus benedicat tuis sanctis laboribus.</s>
					<s n="47" xml:lang="la" type="manual">Amen.</s>
					<s n="48" xml:lang="la" type="auto">Tubingae 13. ianuarii 1554.</s>
				</p>
				<p>
					<s n="49" xml:lang="la" type="auto">Vergerius tuus.</s>
				</p>
				<p>
					<s n="50" xml:lang="la" type="auto">Inveni bonos viros; qui norunt Beatum illum; dixerunt principem hunc illi equos aluisse et mox profectum in bellum et famam esse eum mortuum esse, et unus meus amicus pollicitus est se curaturum, ut intra paucos dies certissime sciam; scripturus enim est ad quempiam ex his, qui una in bello fuerunt.</s>
					<s n="51" xml:lang="la" type="auto">Ubi resciero, scribam ad te.</s>
					<s n="52" xml:lang="la" type="auto">Frigent comitia; nescio quid incidit, quod illa rursum in dubium revocarunt; sic mihi affirmant, qui talia solent scire.</s>
				</p>
				<p>
					<s n="53" xml:lang="la" type="auto">Volo tibi paucis aperire fontem, ex quo multa mala possunt in Germania expectari; is est: fere omnes principes et civitates prorsus constituisse ferre, tolerare, devorare incommoda et servitutem, dum Carolus vixerit, quia eo mortuo sperant meliora; at ille, qui plane scit, arripit occasionem et nihil parcit neque porro parcet.</s>
					<s n="54" xml:lang="la" type="auto">Cogitabit et laborabit de substituendo sibi filio et sperabit non restituros.</s>
				</p>
				<p>
					<s n="55" xml:lang="la" type="auto">Unicum esset huic malo remedium, ut metus principum et civitatum posset adimi, et una via solum adimi potest, id est si bona et fortia foedera fuerint inter vos et hos et Venetos et alios.</s>
					<s n="56" xml:lang="la" type="auto">Quae nisi fiant, vaticinor mala multa; utinam sim falsus vates.</s>
					<s n="57" xml:lang="la" type="auto">Vale iterum et salve iterum, Bullingere optime, mi frater.</s>
					<s n="58" xml:lang="la" type="auto">14. ianuarii 1554.</s>
				</p>
				<p>
					<s n="59" xml:lang="la" type="auto">Idem<note type="margin">a.R.: gestrichen</note>.</s>
					<s n="60" xml:lang="la" type="auto">C'arolus Molineus ad te scribit.</s>
					<s n="61" xml:lang="la" type="auto">Dux proprium hominem misit in Galliam, qui eius res regi commendet, et nunc duo alii imperii principes cum literis suae m[aiesta]ti commendant; quae literae sunt coniectae in fascem, qui Bassafontaneo pertinet.</s>
				</p>
				<p>
					<s n="62" xml:lang="la" type="auto">Tanto magis eum commendo tuae pietati.</s>
					<s n="63" xml:lang="la" type="auto">Molinaeus nunc meo utitur hospitio, dum sibi inveniat.</s>
				</p>
				<p>
					<s n="64" xml:lang="la" type="auto">Tibi Hen[rice] Bulling[ere].</s>
				</p>
			</div>
		</body>
	</text>
</TEI>
