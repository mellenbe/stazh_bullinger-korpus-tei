<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6744">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6744</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Remissurus eram tibi, quę nuper misisti; sed adeo festinat d. Iungius, ut mihi ea colligere non licuit; inducias ergo peto in aliud tempus.</s>
					<s n="3" xml:lang="la" type="auto">Gratias vero tibi habeo maximas, quod communicaveris nobis ista omnia, quę a vobis scripta sunt.</s>
					<s n="4" xml:lang="la" type="auto">Dabo operam, quoniam id intelligo vobis gratum esse, ut Neocomenses quoque confessioni nostrae subscribant.</s>
					<s n="5" xml:lang="la" type="auto">Nova, quae misisti, in senatu lecta sunt; sed ea nondum recepi.</s>
					<s n="6" xml:lang="la" type="auto">Exemplaria inter primores distribui, qui omnes bene contenti sunt et tibi summas agunt gratias ac te salutant, praesertim consul Negelinus, Steigerus, Diesbachius, Mülinensis, Graffenriet et alii.</s>
					<s n="7" xml:lang="la" type="auto">Bene vale.</s>
					<s n="8" xml:lang="la" type="auto">Proxime copiosius scribam; vix haec inter prandendum annotavi.</s>
					<s n="9" xml:lang="la" type="auto">Qui cum d. Iunio venit, Neocomensis est et una cum Vireto Lugduno, ubi aliquando ministrum egit, pulsus est; ingenuus est homo, qui hic aliquando literis operam dedit.</s>
					<s n="10" xml:lang="la" type="auto">Is tibi plura de rebus Gallicis narrabit.</s>
					<s n="11" xml:lang="la" type="auto">Puer, quem secum deducunt, filius est d. d. Saraceni, medici Genevensis.</s>
					<s n="12" xml:lang="la" type="auto">Exponent ipsi tibi supplicium sumptum his diebus Genevę a Spitamęo, qui aliquando episcopus fuit Nivernensis; causas etiam ab ipsis cognosces.</s>
					<s n="13" xml:lang="la" type="auto">Bene vale.</s>
					<s n="14" xml:lang="la" type="auto">Salutem dic omnibus tuis meo nomine.</s>
					<s n="15" xml:lang="la" type="auto">Bernę 30. martii 1566.</s>
				</p>
				<p>
					<s n="16" xml:lang="la" type="auto">I[ohannes] Hall[erus] tuus.</s>
				</p>
				<p>
					<s n="17" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
					<s n="18" xml:lang="de" type="auto">Zürich.</s>
				</p>
			</div>
		</body>
	</text>
</TEI>
