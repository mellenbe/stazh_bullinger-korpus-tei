<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12805">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12805</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem per Christum Iesum, unicum dominum et servatorem nostrum.</s>
					<s n="2" xml:lang="la" type="auto">Legimus literas vestras, fratres in domino honorandi et dilectissimi, legimus praeterea compilatam et male sarctam Zovingensis ecclesiae ministrorum confessionem.</s>
					<s n="3" xml:lang="la" type="auto">Intelleximus a nobis postulari, ut demonstremus quae videantur nobis posita vel parum sincere vel parum circumspecte.</s>
					<s n="4" xml:lang="la" type="auto">Id quod facile a nobis impetratis, tametsi singuli difficilibus impliciti simus negotiis.</s>
					<s n="5" xml:lang="la" type="auto">Festinavimus item quantum potuimus.</s>
					<s n="6" xml:lang="la" type="auto">Nam 16. ad vesperam obtulit tabellio literas, quum imminens nox non permitteret conventum.</s>
					<s n="7" xml:lang="la" type="auto">Postridie vero, id est hodie, 17. ian. septima matutina convenimus nos quinque et contulimus, quanquam non sine nausea.</s>
					<s n="8" xml:lang="la" type="auto">Non quod vobis inservire molestum fuerit, sed quod male compositas lexes legere et relegere fuerit molestissimum.</s>
					<s n="9" xml:lang="la" type="auto">Id de nobis habete persuasissimum vobis certissimumque, quod quemadmodum toti sumus vestri, ita nihil denegabimus vobis, quod fuerit nostrum.</s>
				</p>
			</div>
			<div xml:id="div2" corresp="regest2">
				<p>
					<s n="10" xml:lang="la" type="auto">Ante omnia vero consulimus, ne cuilibet permittatis liberum condendi confessiones fidei, neque ita vos faciles praebeatis uti cuilibet suam examinetis excutiatisve confessionem.</s>
					<s n="11" xml:lang="la" type="auto">Nam ut hoc nullo iure cuiquam debetis, ita res fuerit operis immensi et nullius emolumenti; imo dissidii erit materia ditissima.</s>
					<s n="12" xml:lang="la" type="auto">Ut iam non dicamus facile esse verba invenire ancipitia, quae pio sensu recepi possint, interim aliter quoque interpretari ac adduci pro confirmatione pravae sententiae.</s>
					<s n="13" xml:lang="la" type="auto">Quamdiu res scriptis confessionibus agetur, nullus erit contendendi finis.</s>
					<s n="14" xml:lang="la" type="auto">Abrogaremus itaque confessiones partibus, quaestionibus indagaremus veritatem.</s>
					<s n="15" xml:lang="la" type="auto">Est autem res huiusmodi ut possit paucis expediri clare et dici et intelligi.</s>
					<s n="16" xml:lang="la" type="auto">Si approbaveritis illis confessiones, singuli habebunt, unde glorientur et restaurent pugnam.</s>
					<s n="17" xml:lang="la" type="auto">Aequissimo ergo iure illis dicere potestis; quia confessiones quaedam obscura, quaedam incircumspecta, quaedam insincera habent, nolumus, ut illae sint canones nostri.</s>
					<s n="18" xml:lang="la" type="auto">Scriptura erit canon.</s>
					<s n="19" xml:lang="la" type="auto">Disputatio ex scripturis petita erit declaratio.</s>
				</p>
			</div>
			<div xml:id="div3" corresp="regest3">
				<p>
					<s n="20" xml:lang="la" type="auto">Et primum agemus de ministerio, deinde de coena.</s>
				</p>
			</div>
			<div xml:id="div4" corresp="regest4">
				<p>
					<s n="21" xml:lang="la" type="auto">De ministerio et ministris sic pronunciat scriptura: Solum deum per spiritum dare fidem, augere, confirmare fidem, breviter omnem virtutem salvificam esse Christi; ministrum tantum annunciare verbum externum, offerre aut administrare symbolum, non rem significatam.</s>
					<s n="22" xml:lang="la" type="auto">Testimonia: Iohan. 6. [22-65, bes. 44]: "Nemo venit ad me, nisi pater meus traxerit eum."</s>
					<s n="23" xml:lang="la" type="auto">Iohannes Baptista dicit: "Ego vox clamans in deserto, ego baptizo aqua, ille baptizabit spiritu sancto" [Joh 1, 23; Lk 3, 16].</s>
					<s n="24" xml:lang="la" type="auto">Ideo Paulus appellat se praeconem 2. Tim. 1 [11], et 1. Cor. 3 [7]: "Nihil est, qui rigat aut qui plantat, sed qui dat incrementum deus."</s>
					<s n="25" xml:lang="la" type="auto">Huc pertinent preces, quibus postulamus, ut semen verbi dei disseminatum in corda adolescat et fructificet per spiritum sanctum.</s>
					<s n="26" xml:lang="la" type="auto">Proinde sicubi dicuntur ministri convertere aut illuminare, aut similia, planum est loquutiones esse [improprias].</s>
					<s n="27" xml:lang="la" type="auto">Nequit enim sibi repugnare scriptura.</s>
					<s n="28" xml:lang="la" type="auto">Solus enim deus illuminat, solus remittit peccatum, solus convertit.</s>
					<s n="29" xml:lang="la" type="auto">Haec scilicet absolute et simpliciter proponeremus partibus; interrogaremus an sic credant et doceant.</s>
					<s n="30" xml:lang="la" type="auto">Si aiunt, urgebitis illos ut sincere doceant, ut involucra verborum et decipulas loquutionum devitent, clarissime sese exponant, ut nobis ministris nihil, omnis gloria Christo et verbo cedat.</s>
				</p>
			</div>
			<div xml:id="div5" corresp="regest5">
				<p>
					<s n="31" xml:lang="la" type="auto">Iam vero paucis perstringemus, quae displicent et sinuose, imo insidiose posita videantur in confessione illorum de ministerio et ministris.</s>
				</p>
			</div>
			<div xml:id="div6" corresp="regest6">
				<p>
					<s n="32" xml:lang="la" type="auto">A. Ministri dicuntur instrumenta per quae deus fidem conferat.</s>
					<s n="33" xml:lang="la" type="auto">Sacramenta dicuntur instrumenta, per quae infunditur gratia.</s>
					<s n="34" xml:lang="la" type="auto">Imo per ministros et sacramenta perficiuntur fideles.</s>
					<s n="35" xml:lang="la" type="auto">Id quod Thomisticum et scholasticum esse nostis.</s>
					<s n="36" xml:lang="la" type="auto">Ministri et sacramenta nihil conferunt, sed annunciant.</s>
					<s n="37" xml:lang="la" type="auto">Deus confert omnia.</s>
					<s n="38" xml:lang="la" type="auto">Utitur deus nostro ministerio, sed huic non est alligatus.</s>
					<s n="39" xml:lang="la" type="auto">Quid quod nostro ministerio perfectionem tribuere est contradicere Paulo dicenti:</s>
					<s n="40" xml:lang="la" type="manual">"Adeo stulti estis ut quum spiritu coeperitis carne consumamini?" [Gal 3, 3], nisi ministerium nostrum non sit carnale et externum.</s>
				</p>
			</div>
			<div xml:id="div7" corresp="regest7">
				<p>
					<s n="41" xml:lang="la" type="auto">B. Quid opus humilibus ministris illa loquutione: Deus regit ecclesiam visibiliter per ministros?</s>
					<s n="42" xml:lang="la" type="auto">Papae vicariatum ambienti congruentior esset.</s>
					<s n="43" xml:lang="la" type="auto">Deus regit suam ecclesiam, et regit verbo et spiritu.</s>
					<s n="44" xml:lang="la" type="auto">Ipse rex est, pastor et rector; nos sumus servi, nihil prorsus usurpantes nobis dominii.</s>
					<s n="45" xml:lang="la" type="auto">At aliquid cedit nobis, si regit in nobis, id est, si nos illi sumus per quos regit.</s>
					<s n="46" xml:lang="la" type="auto">Gloria haec debetur spiritui et verbo.</s>
					<s n="47" xml:lang="de" type="auto">Denen Leuten ist Nieszwas mehr angelegen, denn sie heraus sagen, Jener hats vielleicht heraus gesagt, der geschrieben, der geistlichen Gewalt synodorum ginge hinauf bis an Himmel.</s>
					<s n="48" xml:lang="de" type="auto">Man will das Ministerium vergülten, das die Ministerin auch gleisst und nicht so dunkel und unachtbar in der Welt sind, <foreign xml:lang="la">cum tamen dixerit dominus nos in mundo futuros obscuros.</foreign></s>
					<s n="49" xml:lang="la" type="auto">Possemus his splendorem quaerentibus illud Pauli obiicere."</s>
					<s n="50" xml:lang="la" type="auto">Nos stulti propter Christum, vos prudentes per Christum; nos imbecilles, vos autem validi; nos contempti, vos autem clari" 1. Cor. 4 [10] etc.</s>
					<s n="51" xml:lang="la" type="auto">Verum cedit illa claritas ad finem ministris faciendam.</s>
					<s n="52" xml:lang="la" type="auto">Ornetur verbum suis virtutibus; id demum inducet ecclesiam ad credendum verbo.</s>
					<s n="53" xml:lang="de" type="auto">Weder soll man uns oder dem Wort glauben?</s>
				</p>
			</div>
			<div xml:id="div8" corresp="regest8">
				<p>
					<s n="54" xml:lang="la" type="auto">C. Quod testimonia attinet, quibus volunt approbare suam illam sententiam, videntur pleraque a suo nativo sensu detorta.</s>
					<s n="55" xml:lang="la" type="auto">Ioann. 15 [5 und 16]: "Fructum afferatis."</s>
					<s n="56" xml:lang="la" type="auto">Quis autem paravit fructum?</s>
					<s n="57" xml:lang="la" type="auto">Nonne is qui incrementum dedit? [1Kor 3, 6].</s>
					<s n="58" xml:lang="la" type="auto">Consulatur principium 15. cap., ubi dicitur quod palmites sint ministri."</s>
					<s n="59" xml:lang="la" type="auto">Pater agricola est; is putat palmites, ut fructum ferant" [Joh. 15, 1f].</s>
					<s n="60" xml:lang="la" type="auto">En pater is est, per quem paratur fructus, ministri tantum desecant aut demetunt et apportant.</s>
					<s n="61" xml:lang="la" type="auto">Ioann. 4 [37f] et Matth. 9. cap. [37f].</s>
					<s n="62" xml:lang="la" type="auto">Matth. 10 [20]: "Non vos estis loquentes, sed spiritus patris vestri".</s>
					<s n="63" xml:lang="la" type="auto">Spiritui ergo debetur gloria, non loquentibus.</s>
					<s n="64" xml:lang="la" type="auto">Imo loquitur spiritus.</s>
					<s n="65" xml:lang="la" type="auto">Pessime alias scripsit, qui obscuram hanc confessionem scripsit, adeo ut saepe haeseimus nec potuerimus legere.</s>
					<s n="66" xml:lang="la" type="auto">At iuxta istorum sententiam optime scripsit 1. Cor. 4 [1]: "Dispersores misteriorum<note target="fnb" type="footnote"/> dei."</s>
					<s n="67" xml:lang="la" type="auto">Recte sane dispersores!</s>
					<s n="68" xml:lang="la" type="auto">Verum haec ioco dicimus in re seria.</s>
					<s n="69" xml:lang="la" type="auto">Quid autem haec ad Mercurium?</s>
					<s n="70" xml:lang="la" type="auto">Dispensatores describit dominus Matth. 24 [45-51], Luc. 12 [35-48].</s>
					<s n="71" xml:lang="la" type="auto">Mysterium evangelium est ut claret ex epistola ad Ephesios [1, 3-23].</s>
					<s n="72" xml:lang="la" type="auto">Locum Pauli 2. Cor. 3 [4-11] perpetuo urget Bucerus, qui in autoritate, ut vocat, ministrorum reparanda nimius esse videtur.</s>
					<s n="73" xml:lang="la" type="auto">Quem et isti imitantur simiae cattum<note target="fn25" type="footnote"/>.</s>
					<s n="74" xml:lang="la" type="auto">Vocat Paulus spiritus ministros evangelii praedicatores [wohl 1Tim 2, 7; 2Tim 1, 11].</s>
					<s n="75" xml:lang="la" type="auto">Nam spiritum opponit literae.</s>
					<s n="76" xml:lang="la" type="auto">Quid per literam intelligat, claret ex Pauli consequentibus.</s>
					<s n="77" xml:lang="la" type="auto">Non autem dicit Paulus nos dare aut administrare spiritum, id quod solius dei est.</s>
					<s n="78" xml:lang="la" type="auto">Quod idem apostolus 1. Thess. 2 [9] appellavit praedicatum a se evangelium verbum dei, et revera verbum dei, nihil ad Bachum.</s>
					<s n="79" xml:lang="la" type="auto">Transfert hoc omnem respectum et gloriam a ministris ad verbum.</s>
					<s n="80" xml:lang="la" type="auto">Idem apostolus appellat evangelium potentiam dei ad salutem omni credenti [Röm 1, 16].</s>
					<s n="81" xml:lang="la" type="auto">Nam evangelium est praedicatio de Christo, brachio dei, cui qui credit salvatur.</s>
					<s n="82" xml:lang="la" type="auto">Quid hoc ministris concedit?</s>
					<s n="83" xml:lang="la" type="auto">Rom. 10 [17]: "Fides ex auditu, auditus per verbum dei," et missi praedicant [Röm 10, 15].</s>
					<s n="84" xml:lang="la" type="auto">Ergo ad mittentem et verbum redit omnis gloria.</s>
					<s n="85" xml:lang="la" type="auto">Inspiciatur diligenter locus Pauli Gal. 3. cap. [1-14] et faciet pro nobis contra illos, qui rei externae tribuunt perfectionem.</s>
				</p>
			</div>
			<div xml:id="div9" corresp="regest9">
				<p>
					<s n="86" xml:lang="la" type="auto">D. E. De disputatione<note target="fn26" type="footnote"/> et verbis e disputatione citatis nihil dicimus.</s>
					<s n="87" xml:lang="la" type="auto">Novimus enim in ea sic exercitatos esse vos, ut nostra admonitione nullo modo opus habeatis.</s>
					<s n="88" xml:lang="la" type="auto">Ita nihil disserimus de verbis adductis ex rituali libello<note target="fn27" type="footnote"/>.</s>
					<s n="89" xml:lang="la" type="auto">Breviter videntur abuti testimoniis ex utrisque adductis.</s>
					<s n="90" xml:lang="la" type="auto">Verum novit hic prudentia vestra quibus sit opus.</s>
				</p>
			</div>
			<div xml:id="div10" corresp="regest10">
				<p>
					<s n="91" xml:lang="la" type="auto">Quemadmodum vero iudicavimus agendum in negotio ministerii, ita putamus agendum esse vobis in negotio coenae; non ut illi vobis praescribant et ad approbationem aut confutationem adigant vel iudicant, sed ut id praescriptionis loco sit quod loquutus est dominus, quodque in disputatione declaratum est.</s>
					<s n="92" xml:lang="la" type="auto">Articulos seu propositio 4 satis est aperta.</s>
					<s n="93" xml:lang="la" type="auto">Proponatur ea istis, requiratur ab eis quid credant et doceant.</s>
					<s n="94" xml:lang="la" type="auto">Cessent perplexe loqui, lubricis et inconsistentibus uti verbis.</s>
					<s n="95" xml:lang="la" type="auto">In controversiis enim utendum est verbis in propria significatione positis.</s>
					<s n="96" xml:lang="la" type="auto">Omittenda sunt verba de quibus controversum, et quae rapi possunt in sensum contrarium.</s>
					<s n="97" xml:lang="la" type="auto">Agatur autem de his capitibus: Primo de veritate corporis Christi, deinde de praesentia corporis Christi, hinc de manducatione corporis Christi, postremo de fine coenae domini.</s>
				</p>
			</div>
			<div xml:id="div11" corresp="regest11">
				<p>
					<s n="98" xml:lang="la" type="auto">Christus adsumpsit veram et nobis consubstantialem carnem, in qua passus est et sepultus.</s>
					<s n="99" xml:lang="la" type="auto">In ea resurrexit.</s>
					<s n="100" xml:lang="la" type="auto">Clarificatio naturam et proprietatem non absorpsit, sed abstulit infirmitatem.</s>
					<s n="101" xml:lang="la" type="auto">Veritas corporis remansit.</s>
					<s n="102" xml:lang="la" type="auto">Id quod multis argumentis, resurrectione corporum nostrorum maxime, astrui potest.</s>
					<s n="103" xml:lang="la" type="auto">Vera ergo caro et vere humanum corpus sublatum est in coelos.</s>
					<s n="104" xml:lang="la" type="auto">In coelis veritatem retinet.</s>
					<s n="105" xml:lang="la" type="auto">Nam venturus est iudicare etc.</s>
					<s n="106" xml:lang="la" type="auto">Iam si interrogetur, an illud corpus, quod verum est, sit in coena, simpliciter hoc negare iubet orthodoxa et catholica fides.</s>
					<s n="107" xml:lang="la" type="auto">Si illi addant: vere adest, sed non corporaliter, quantita[ti]ve, localiter, qualitative,<note target="fn28" type="footnote"/> iubemus ut a verborum monstris abstineant, et oculos simplicibus perstringere desinant.</s>
					<s n="108" xml:lang="la" type="auto">Praestigiis verborum utuntur.</s>
					<s n="109" xml:lang="la" type="auto">Annon exploderetur a nobis omnibus, qui diceret ignem aut lumen vere ardere alicubi, sed non lucere et calefacere?</s>
					<s n="110" xml:lang="la" type="auto">Et isti dicunt corpus vere adesse et addunt mox, quae adimunt veritatem.</s>
					<s n="111" xml:lang="la" type="auto">Quin ergo expungant vocabulum "vere."</s>
					<s n="112" xml:lang="la" type="auto">Dicant simpliciter et sincere quomodo Christus, non caro Christi, adesse possit, divinitate, maiestate, potentia, operatione, virtute, vita etc.</s>
					<s n="113" xml:lang="la" type="auto">Caeterum manducare corpus Christi non est aliud quam credere.</s>
					<s n="114" xml:lang="la" type="auto">Iam si adversarii ad ravim usque aliud blaterent, veritas dicit Ioann. 6 [47f, 63], edere aliud non esse quam credere.</s>
					<s n="115" xml:lang="la" type="auto">Edit ergo, qui credit.</s>
					<s n="116" xml:lang="la" type="auto">Atque hic diligenter curandum ne misceant manducationem spiritualem et sacramentalem, sed distincte loquantur, nec permittatur eis paralogizandi facultas.</s>
					<s n="117" xml:lang="la" type="auto">Spiritualis manducatio fidei est, sacramentalis externa adiuncto signo.</s>
					<s n="118" xml:lang="la" type="auto">Porro finis coenae pluribus ostenditur a domino: Fiat in memoriam, fiat ad gratulationem, ut agamus gratias, fiat ad externam confoederationem (Luc. 22 [19f]; 1. Cor. 10 [16] et 11 [24f]).</s>
					<s n="119" xml:lang="la" type="auto">Quod illi affingunt alium finem, in remissionem peccatorum, ex se fingunt.</s>
					<s n="120" xml:lang="la" type="auto">Remissio peccatorum sanguinis est Christi et fidei.</s>
					<s n="121" xml:lang="la" type="auto">Si discipuli in coena in remissionem peccatorum edebant, quid opus postridie effundere sanguinem?</s>
					<s n="122" xml:lang="la" type="auto">Intelligebant ergo fundendum sanguinem in remissionem fidelium et porro celebrandam memoriam.</s>
					<s n="123" xml:lang="la" type="auto">Non intelligebant ex sumpta coena esse remissionem.</s>
				</p>
			</div>
			<div xml:id="div12" corresp="regest12">
				<p>
					<s n="124" xml:lang="la" type="auto">A. Considerate vero obiter quam male sibi cohaereant, quae isti homines proferunt: Corpus et sanguis Christi adsunt in coena, sed spiritualiter.</s>
					<s n="125" xml:lang="la" type="auto">Sed explicant spiritualiter<note target="fnc" type="footnote"/>, non quod conversum sit corpus in spiritum.</s>
					<s n="126" xml:lang="de" type="auto">Benno.</s>
					<s n="127" xml:lang="la" type="auto">Si ergo non conversum est in spiritum, corpus manet.</s>
					<s n="128" xml:lang="la" type="auto">Non itaque adest.</s>
					<s n="129" xml:lang="la" type="auto">Quid opus disputare de praesentia corporis?</s>
					<s n="130" xml:lang="la" type="auto">Aut quis malus daemon iussit et docuit nos disputare de praesentia corporis veri in ecclesia, cum ipse dominus Ioh. 14 [15-26], 15 [26f], 16 [13], 17 [11-26] tam diligenter docuerit, se non corpore, sed spiritu affuturum ecclesiae?</s>
					<s n="131" xml:lang="la" type="auto">An vera fides, quae sola iustificat, purificat, servat, requirit reditum corporis et corporalem manducationem ad salutem?</s>
				</p>
			</div>
			<div xml:id="div13" corresp="regest13">
				<p>
					<s n="132" xml:lang="la" type="auto">B. C. D. Mox dicunt: "Vere adest, sed non corporaliter."</s>
					<s n="133" xml:lang="la" type="auto">Quid ergo est "vere?"</s>
					<s n="134" xml:lang="la" type="auto">Annon hactenus vere usurparunt pro "corporaliter?"</s>
					<s n="135" xml:lang="la" type="auto">Omnino.</s>
					<s n="136" xml:lang="la" type="auto">Quid igitur ducimus contentionis funem?</s>
					<s n="137" xml:lang="la" type="auto">Quid crimen criminibus nectimus verbis contentiosis iniectis?</s>
					<s n="138" xml:lang="la" type="auto">Fidelium est pacifice loqui et pacem quaerere.</s>
					<s n="139" xml:lang="la" type="auto">Sed ita volunt praevenire ne quis putet accedendum ad coenam ficta fide.</s>
					<s n="140" xml:lang="la" type="auto">Scilicet: Quis docet ficta fide accedendum?</s>
					<s n="141" xml:lang="la" type="auto">Quum fidelis audit fidem, intelligit fidem vera, vivam, efficacem.</s>
					<s n="142" xml:lang="la" type="auto">Et si vere adest dominus non corporaliter, adest vere suis credentibus, etiam dum non celebrant coenam.</s>
					<s n="143" xml:lang="la" type="auto">Fide enim est efficax.</s>
					<s n="144" xml:lang="la" type="auto">Frigidissimae sunt expositiones illorum, adeo ut nos pigeat illis diutius inhaerere.</s>
					<s n="145" xml:lang="la" type="auto">Calumnia vero mera est dum nescio quae adducunt de somniante et edente in somnis, esuriente vero dum vigilat.</s>
					<s n="146" xml:lang="la" type="auto">Dominus dicit se esse cibum [Joh 6, 48].</s>
					<s n="147" xml:lang="la" type="auto">Ergo qui credit cibatur vere sensibiliter, non imaginarie; verum ita ut solet percipere fides.</s>
					<s n="148" xml:lang="la" type="auto">Reliqua omnia huiusmodi sunt ut non indigeant nostra excussione.</s>
				</p>
			</div>
			<div xml:id="div14" corresp="regest14">
				<p>
					<s n="149" xml:lang="la" type="auto">L. Quid vero huc adducuntur Messaliani, Euchitae?</s>
					<s n="150" xml:lang="la" type="auto">Tribuebant hi omnia suis precibus, unde nomen invenerunt appellati precatores.</s>
					<s n="151" xml:lang="la" type="auto">Putabant supervacanea esse sacramenta, quod sufficeret imbutum esse spiritu!</s>
					<s n="152" xml:lang="la" type="auto">Nos scimus absolui nos spiritu dei, sed nihilominus requiri sacramenta a fidelibus non excludente summa necessitate.</s>
					<s n="153" xml:lang="la" type="auto">Ita baptizati sunt Eunuchus [Apg 8, 38] et Cornelius [Apg 10, 47f].</s>
					<s n="154" xml:lang="la" type="auto">Celebrarunt coenam apostoli, qui acceperant spiritus primitias.</s>
					<s n="155" xml:lang="la" type="auto">Oportet enim nos implere omnem iustitiam<note target="fn29" type="footnote"/>.</s>
				</p>
			</div>
			<div xml:id="div15" corresp="regest15">
				<p>
					<s n="156" xml:lang="la" type="auto">N. Recipiunt hic sese tandem in portum unde sese tueantur, et cuius praesidio et munimento a se omnem erroris aut peccati suspicionem repellant.</s>
					<s n="157" xml:lang="la" type="auto">Non erravimus, quia omnia nostra innituntur spirituali manducationi.</s>
					<s n="158" xml:lang="la" type="auto">Ea fundata est Ioh. 6 [63] et in disputatione<note target="fn30" type="footnote"/>.</s>
					<s n="159" xml:lang="la" type="auto">Videmus ergo ut istos homines Philonicea turbet.</s>
				</p>
			</div>
			<div xml:id="div16" corresp="regest16">
				<p>
					<s n="160" xml:lang="la" type="auto">O. Quae multis de exhibitione garriunt et similia proferunt, alibi a nobis sunt confutata.</s>
					<s n="161" xml:lang="la" type="auto">Simpliciter minister exhibet symbolum, rem non exhibet.</s>
					<s n="162" xml:lang="la" type="auto">Exhibentur res a solo deo, recipiuntur aut percipiuntur spiritualiter per fidem.</s>
				</p>
			</div>
			<div xml:id="div17" corresp="regest17">
				<p>
					<s n="163" xml:lang="la" type="auto">Haec autem in summa festinatione paucis ad vestra respondere voluimus, ita nostrum vobis officium praestantes.</s>
					<s n="164" xml:lang="la" type="auto">Scimus autem vos ita esse instructos ut hisce nostris non indigeatis.</s>
					<s n="165" xml:lang="la" type="auto">Conscripsimus tamen haec, quia ita voluistis.</s>
					<s n="166" xml:lang="la" type="auto">Este perpetuo fortes et constantes in domino.</s>
					<s n="167" xml:lang="la" type="auto">Huius consilium et auxilium indefessis precibus postulate.</s>
					<s n="168" xml:lang="la" type="auto">Non deerit is et vobis et ecclesiae vestrae quam sanguine suo redemit.</s>
					<s n="169" xml:lang="la" type="auto">Orabimus et nos pro vestra incolumitate.</s>
					<s n="170" xml:lang="la" type="auto">Gratia domini nostri Iesu Christi sit vobiscum.</s>
					<s n="171" xml:lang="la" type="auto">Oramus autem ut vestrum aliquis diligenter perscribat quomodo finitum aut compositum sit negotium controversum, et ut epistolam hanc vel rescriptum huius epistolae remittatis.</s>
					<s n="172" xml:lang="la" type="auto">Nam prae temporis angustia rescribere, imo aegre sic scribere licuit.</s>
				</p>
			</div>
			<div xml:id="div18" corresp="regest18">
				<p>
					<s n="173" xml:lang="la" type="auto">Valete.</s>
					<s n="174" xml:lang="la" type="auto">Salvi sint omnes fratres et fideles Christi discipuli.</s>
				</p>
				<p>
					<s n="175" xml:lang="la" type="auto">17. ianuarii anno 1547, hora 2 pomeridiana.</s>
					<s n="176" xml:lang="la" type="auto"><placeName ref="l1248" cert="high">Tiguri</placeName>.</s>
				</p>
				<p>
					<s n="177" xml:lang="la" type="auto">Vestri in domino fratres</s>
				</p>
				<p>
					<s n="178" xml:lang="la" type="auto">Heinrycus <persName ref="p31" cert="high">Buchterus</persName><note target="fnd" type="footnote"/></s>
				</p>
				<p>
					<s n="179" xml:lang="la" type="auto">Rodolphus Gvaltherus</s>
				</p>
				<p>
					<s n="180" xml:lang="la" type="auto">Conradus <persName ref="p165" cert="high">Pellicanus</persName></s>
				</p>
				<p>
					<s n="181" xml:lang="la" type="auto">Theodorus Bibliander</s>
				</p>
				<p>
					<s n="182" xml:lang="la" type="auto">Heinrycus Bullingerus.</s>
				</p>
				<p>
					<note type="address">[Adresse darunter:]</note>
					<s n="183" xml:lang="la" type="auto">Praestantissimis et fidelissimis viris d. Iudoco <persName ref="p119" cert="high">Kilchmeyero</persName>, d. <persName ref="p182" cert="high">Eberhardo</persName> a <persName ref="p182" cert="high">Rumlang</persName>, <persName ref="p168" cert="high">Nicolao</persName> Artopoeo et Ioanni Textorio, <placeName ref="l121" cert="high">Bernensis</placeName> ecclesiae ministris, fratris carissimis, dominis nostris in primis observandis.</s>
				</p>
			</div>
		</body>
	</text>
</TEI>
