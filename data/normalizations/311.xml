<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization311">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #311</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Posteaquam infelix Constantia a veritate et Christo aversa ad mendacium et antichristum est reversa summo cum clarissimae urbis dedecore, scio, mi frater, scio, quam id animo tuo pietatis et patriae amantissimo doleat, praesertim quod intelligis eiectum illum Sathanam alios nequiores spiritus sibi sociasse septem atque reversum omnia consequentia praecedentibus deteriora effecturum.</s>
					<s n="3" xml:lang="la" type="auto">Cecidit et emarcuit corona gloriationis tuae, sed in infirmioribus et hypocritis, non in syncere piis, quorum numerum spero per S[u]evicas ecclesias ampliorem esse, quam ipsi putemus.</s>
					<s n="4" xml:lang="la" type="auto">Arbitrabatur quondam Helias se relictum esse solum, qui syncere colat deum, sed audit: "Reliqui mihi adhuc septem millia virorum, qui genua sua ipsi Baal non incurvarunt."</s>
					<s n="5" xml:lang="la" type="auto">Quare non idem speremus hodie?</s>
					<s n="6" xml:lang="la" type="auto">Quodsi propter corruptissimum extremi sęculi statum paucior est numerus, certum tamen est laborem nostrum in praedicando evangelio non esse inanem; etsi deficiant populi innumeri, verum tamen est illud Iohannis: "Exierunt ex nobis, sed non erant ex nobis, alioqui mansissent nobiscum."</s>
					<s n="7" xml:lang="la" type="auto">Neque primi haec ab ecclesiis nostris patimur.</s>
					<s n="8" xml:lang="la" type="auto">Scis, quid passus sit Moses, scis quid Zacharias, qui caesus legitur a Ioas. Ieremias insignem a populo suo ingratitutinem expertus tandem etiam maximis probris adobrutus nimbo lapidum obtegitur.</s>
					<s n="9" xml:lang="la" type="auto">Sed quid ista commemoramus?</s>
					<s n="10" xml:lang="la" type="auto">Docuerat dominus Iesus annis aliquot, aediderat miracula stupenda, contulerat in populum suum beneficia ingentia; sed negant illum coram Pilato et crucifigunt.</s>
					<s n="11" xml:lang="la" type="auto">non ignoras, quid apostolis evenerit in primitiva ecclesia.</s>
					<s n="12" xml:lang="la" type="auto">Quot vero regna Christo per apostolos desponsata ab annis nongentis defecerunt ad turpissimum hominem Machometem?</s>
					<s n="13" xml:lang="la" type="auto">Qui deficiunt a veritate sibi nocent, non illis, qui ipsos libenter in officio retinerent.</s>
					<s n="14" xml:lang="la" type="auto">Damnum quidem patiuntur, ait apostolus, sed salvi tamen fient.</s>
				</p>
				<p>
					<s n="15" xml:lang="la" type="auto">Fuit semper in populo rerum vicissitudo et religionis mira mutatio.</s>
					<s n="16" xml:lang="la" type="auto">Videre hoc licet in libro Iudicum et in libris Regum.</s>
					<s n="17" xml:lang="la" type="auto">Nihil ergo dubito brevi rursum subvertendum esse papatum, nisi ipse dominus suo adventu in iudicium aboleverit.</s>
				</p>
				<p>
					<s n="18" xml:lang="la" type="auto">Quid ergo possumus in hisce turbis et turpissimis defectionibus postremi saeculi aliud quam perseverare in fide, spe et patientia, maxime cum sciamus, quid praedixerit nobis Daniel in cap. 11.</s>
					<s n="19" xml:lang="la" type="auto">Quid aliud possumus quam constanter et indesinenter orare dominum, primum quidem ut remittat suam in nos iram, deinde ut nos a defectione servet et in gratia sua et fide vera confirmet, item ut oviculas errantes reducat, pusilanimes et meticulosos consoletur et animet in vera pietate.</s>
					<s n="20" xml:lang="la" type="manual">Amen.</s>
				</p>
				<p>
					<s n="21" xml:lang="la" type="auto">Ego, quando te, fratrem consulem et Zviccium nostrum patriis sedibus eiectos esse novi, omnem meam operam vobis polliceor, atque utinam possem solari vos in exilio, utinam possim iuvare res vestras.</s>
					<s n="22" xml:lang="la" type="auto">Experiemini in iis, quae meae sunt facultatis, fidelem et diligentem.</s>
					<s n="23" xml:lang="la" type="auto">Valde enim calamitas ista vestra dolet animo meo.</s>
					<s n="24" xml:lang="la" type="auto">Dominus Iesus, cuius nomine ista sustinetis, consoletur et conservet corda vestra in sua voluntate et in omni bono, protegat ab omni malo.</s>
					<s n="25" xml:lang="la" type="manual">Amen.</s>
					<s n="26" xml:lang="la" type="auto">Cupio itaque intelligere a te, quid institueris.</s>
					<s n="27" xml:lang="la" type="auto">Sunt tibi tua dona a domino; ea non negabis ecclesiis domini communis.</s>
					<s n="28" xml:lang="la" type="auto">Quid itaque, si aliquid ageretur cum piis aliquot Bernensis ecclesiae viris?</s>
					<s n="29" xml:lang="la" type="auto">Posses enim ei ecclesiae magno cum fructu inservire.</s>
					<s n="30" xml:lang="la" type="auto">Nihil hucusque cuiquam ea de re uno Hallero excepto dixi, quia, quid instituas, ignoravi, deinde quod iudicavi iniquum esse deserere Constantiensem ecclesiam, quae nondum abiecerat iugum Christi, nondum susceperat iugum antichristi.</s>
				</p>
				<p>
					<s n="31" xml:lang="la" type="auto">Iam vero, quia disparuit spes omnis, bona conscientia possumus haec inter nos commentari.</s>
					<s n="32" xml:lang="la" type="auto">Ita si fratri tuo, quem audio iacturam fecisse omnium fere rerum suarm, aut si Zviccio inservire possum, praecipiant et salveant nomine meo per te millies.</s>
					<s n="33" xml:lang="la" type="auto">Dominus rependat illis et vobis omnibus in aeterna patria, quod amisistis in patria terrena.</s>
					<s n="34" xml:lang="la" type="auto">Conferat et vobis et nobis, quos idem manet fatum, gratiam suam, ut obliti rerum terrenarum quaeramus coelestia tantum.</s>
					<s n="35" xml:lang="la" type="auto">Salutabis uxorem tuam, domum tuam et germanam sororem, denique bonos omnes et, si urbem quoque reliquit charissimus mihi Hieronymus Hurusius etc.</s>
				</p>
				<p>
					<s n="36" xml:lang="la" type="auto">Vale aeternum.</s>
					<s n="37" xml:lang="la" type="auto">20. Octobris anno 1548.</s>
				</p>
				<p>
					<s n="38" xml:lang="de" type="auto">Neuere Zeitung hab ich gar Not, denn dass die Reden kann, die V Orte samt Freiburg und Sollenthurn wollen gegen Zürich, Bern, Basel und Schaffhausen boten schicken, etliche Artikel, den Glauben und etliche andere Stücke betreffen, anzubringen, da nun die Reden nicht gleich sind.</s>
					<s n="39" xml:lang="de" type="auto">Wenn ich eigentlichen, guten und wahrhaften Grund habe, will ich Euch berichten.</s>
					<s n="40" xml:lang="de" type="auto">So fern Ihr achten möchten, dass ich keine Gefahr vorhanden auf der Strasse und das Ihr etwas Trostes aus der Veränderung des Orts empfehen möchten, wäre mir fast lieb, wenn Ihr alle Haare zu mir kämen zu besichtigen, wie die Sachen hier gestaltet, und Euer gut, alt Freund zu besuchen.</s>
					<s n="41" xml:lang="de" type="auto">So das möglich und ich wollte gelegen sein, und bitten Euch, da Ihr zu mir einkehrt.</s>
					<s n="42" xml:lang="de" type="auto">Das Überich kann Euch wohl m.</s>
				</p>
				<p>
					<s n="43" xml:lang="de" type="auto">Gregorius, Zeiger des Briefs, Anzeigen.</s>
					<s n="44" xml:lang="de" type="auto">Gott mit euch.</s>
					<s n="45" xml:lang="de" type="auto">Es grüsst Euch und die Euern meine lieben Brüder Musculus und M. Gervasius samt andern unsern Brüdern.</s>
				</p>
				<p>
					<note type="signature">[Unterschrift fehlt]</note>
				</p>
				<p>
					<note type="address">[Adresse:]</note>
					<s n="46" xml:lang="la" type="auto">Clarissimo viro D. Ambrosio Blaurero, fratri suo incomparabili.</s>
					<s n="47" xml:lang="de" type="auto">Griessenberg.</s>
				</p>
			</div>
		</body>
	</text>
</TEI>
