<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8354">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8354</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Dominus benedicat balneo illi vestro et salvos incolumesque reducat!</s>
					<s n="3" xml:lang="la" type="auto">Accepi hodie tuas literas 11.<note type="margin">a.R.: 15.?</note> huius mensis scriptas.</s>
					<s n="4" xml:lang="la" type="auto">Ex iis intellexi cum gaudio res vestras bono esse loco.</s>
					<s n="5" xml:lang="la" type="auto">Dominus omne bonum benedictione sua augeat!</s>
					<s n="6" xml:lang="la" type="auto">Intellexi item, quae commemoras ex literis d. Campelli de rebus Venetorum.</s>
					<s n="7" xml:lang="la" type="auto">Qui cum pepigerint foedus cum papa et Hispano, nunquam saevius evangelicos dicuntur persequtione ursisse; digni ergo deo videbuntur, quos Turca quoque urgeat et in ordinem redigat, quamquam dolendum est foedissimi idoli Mahumedis propugnatorem et propagatorem subinde victorioso progressu prorumpere.</s>
					<s n="8" xml:lang="la" type="auto">Sed servabit etiam sub illis impiis victoribus, ut olim sub impio et martyrum sanguine madente Romano imperio salvam et incolumem veritatem christianam, cui nullum in regnis suis locum cedunt foederati isti sanguine sanctorum et ipsi rubentes.</s>
					<s n="9" xml:lang="la" type="auto">Excoquet istorum rubiginem et cruorem foedissimum aestu irae furorisque sui iustus dominus aliquando.</s>
					<s n="10" xml:lang="la" type="auto">Inter alia video vos cupidissimos esse eorum, quae de pace habeo Galliae; itaque literas mitto principum ad regem Galliae scriptas de pace, de quibus loquebar nuper et quae tum non misi, nunc mitto, sed ea lege, ut tuis involuta et obsignata remittas, ubi domum redieris.</s>
					<s n="11" xml:lang="la" type="auto">Adieci schedam, quam ad me dedit Gwaltherus noster 14. augusti, continentem quae apud nos recentissima et verissima de pace habentur.</s>
				</p>
				<p>
					<s n="12" xml:lang="la" type="auto">Heydelberga scribitur ad me sub principium huius mensis imperatorem Spyrae accusare Ioannem Sylvanum et nonnullos Palatinatus concionatores, quod cum hoste imperii et fautore antitrinitariorum Weywoda, rege Hungarr misceant consilia et ad eum velint transfugere; proinde coniectos a principe electore in carcerem et suspectos esse de Arianismo; aufugisse Adamum, concionatorem urbis.</s>
					<s n="13" xml:lang="la" type="auto">Haec certe infausta sunt, sed si simul vera, digni isti, qui plectantur et duriter propter blasphemam impietatem puniantur.</s>
					<s n="14" xml:lang="la" type="auto">Eventum rei expectamus.</s>
					<s n="15" xml:lang="de" type="auto">Ich verstanden wohl, dass der Reichstag keine grössere Ursach hat, den Geld, Geld, Geld dem Kaiser aus dem Reich opferen etc.</s>
					<s n="16" xml:lang="la" type="auto">Der Türgg erstoubet im imerdar sin seckel, cui quasi trib[utarius] est factus etc.</s>
				</p>
				<p>
					<s n="17" xml:lang="la" type="auto">Vale.</s>
				</p>
				<p>
					<s n="18" xml:lang="la" type="auto">Celeriter scripsi 18. augusti 1570.</s>
				</p>
				<p>
					<s n="19" xml:lang="la" type="auto">Augusti 15. frater meus Capellae feliciter iam agens annum vitae 75. migravit ad dominum etc.</s>
				</p>
				<p>
					<s n="20" xml:lang="la" type="auto">Bullingerus tuus.</s>
				</p>
				<p>
					<s n="21" xml:lang="de" type="auto">Grüsst mir treulich alle Euer Badergesellen etc.</s>
				</p>
				<p>
					<s n="22" xml:lang="la" type="auto">Ornatissimo viro d. Tobiae Eglio, Curiensis ecclesiae ministro, nunc lavanti in balneis Fiderinis, domino meo honorando et fratri charissimo.</s>
				</p>
			</div>
		</body>
	</text>
</TEI>
