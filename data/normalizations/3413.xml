<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3413">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3413</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Recte quidem valemus per domini dei nostri gratiam omnes ac illi agimus gratias, quod et te et universam tuam familiam rectissime valere intelligimus.</s>
					<s n="3" xml:lang="la" type="auto">Diu certe tuis carui literis, colendissime mi Frideryche, nec sine molestia, qui te amo et tuis admodum delector, unde non sine molestia long tempore tuis careo exoptatissimis literis.</s>
					<s n="4" xml:lang="la" type="auto">Interim vero molestiam tibi in scribendo exhibere nolo.</s>
				</p>
				<p>
					<s n="5" xml:lang="la" type="auto">Satis esse putavero, si aliquoties miseris breves, ex quibus te valere intelligam.</s>
					<s n="6" xml:lang="la" type="auto">Ego quidem brevi, hoc est intra menses 2, copiosas scripsi de rebus variis ad d. Fabricium literas et ea quidem lege, ut lectas tibi protinus communicet.</s>
					<s n="7" xml:lang="la" type="auto">Addidi exemplum concionum mearum 26 in primam Ieremiae orationem, nunc primum editum opusculum, quod tibi mitteret.</s>
					<s n="8" xml:lang="la" type="auto">Horum cum in tuis nullam facias mentionem, subdubito, num illa videris aut tibi sint reddita.</s>
					<s n="9" xml:lang="la" type="auto">Fortassis negotiis distractus horum meminisse non potuisti; nollem tamen haec incuria tabellionum in itinere deperdi aut interire.</s>
					<s n="10" xml:lang="la" type="auto">Facile autem condono, quod nunc nos non inviseris, maxime rebus tuis sic flagitantibus.</s>
				</p>
				<p>
					<s n="11" xml:lang="la" type="auto">Proinde nulla fuisset excusatione opus.</s>
					<s n="12" xml:lang="la" type="auto">Filius noster Ioannes recte valet per dei gratiam et pro aetate sua sic proficit satis.</s>
					<s n="13" xml:lang="la" type="auto">Per mea quidem negotia varia et corporis imbecillitates recurrentes, quam velim, crebrius nihil ego domi possum ei praelegere, aliquoties tamen examinor.</s>
					<s n="14" xml:lang="la" type="auto">Singulis autem diebus ad provisorem abit hora una, qua is cum ipsi tum aliis praelegit ipsosque exercet in praeceptis grammaticis.</s>
					<s n="15" xml:lang="la" type="auto">Domi retineo illum, ne discurrendo multum boni perdat temporis; saepius tamen recreandi spacium concedo, ut qui norim nimia severitate tantundem peccari atque licentia vel indulgentia immoderata.</s>
					<s n="16" xml:lang="la" type="auto">Per caetera illum proinde ut meos ipsos liberos alo.</s>
				</p>
				<p>
					<s n="17" xml:lang="la" type="auto">Subinde, si quid velit aut alicuius rei indigeat, moneat, iubeo; nam ut abhorreo a non necessariis sumptibus faciendis, ita utilia et necessaria deesse aut tenuiter adesse non patior.</s>
					<s n="18" xml:lang="la" type="auto">Vestibus instructus est, quantum satis est; quoniam vero oravit, tunicam ipsi pellibus subductam comparem, libenter hoc quoque faciam.</s>
				</p>
				<p>
					<s n="19" xml:lang="la" type="auto">Habet adhuc pecunias, quas illi misisti; neque enim illi permitto, ut suo arbitrio exponat has aut mercetur clanculum.</s>
					<s n="20" xml:lang="la" type="auto">Vidi enim hoc ipsum aliquoties perdidisse optimae spei iuvenes.</s>
				</p>
				<p>
					<s n="21" xml:lang="la" type="auto">Rursus subinde inculco, si quid velit, ne dissimulet.</s>
					<s n="22" xml:lang="de" type="auto">Es ist nie gut Xen, das junge Knaben heimlich Geld gehabt und damit mögen krämeln und schaffen, was sie gewollen.</s>
					<s n="23" xml:lang="la" type="auto">Habet quidem in sua potestate et in sua arca pecunias suas; sed si rog m, rationem reddat expensi sui, ne quid hic tregiversetur.</s>
				</p>
				<p>
					<s n="24" xml:lang="la" type="auto">At frugi est ac, si quid exponit, non inscio me exponit, quamquam pleraque tua adhuc integra habeat.</s>
					<s n="25" xml:lang="la" type="auto">Breviter: nolo te esse solicitum; non patiar illi quicquam necessariarum deesse rerum; si quid vero aliud volueris, significabis.</s>
					<s n="26" xml:lang="la" type="auto">De balneis Bromeis oro ut librum d. d. Gessnero mittas aut ipse feras, prout tempus et occasio permiserit.</s>
					<s n="27" xml:lang="la" type="auto">Diu iam nihil rerum novarum accepimus, nisi quod Burgundiones legationem miserunt in Helvetiam, quae excusat magistratum comitatus Burgundiae, quo invito (si verum est, quod dicunt) Bolvylerus per Burgundiam traduxit exercitum.</s>
					<s n="28" xml:lang="la" type="auto">Metuunt sibi, ne a rege bello petantur, quod videantur neutralitatem, ut vocant, per Helvetiorum legatos impetratam violasse.</s>
					<s n="29" xml:lang="la" type="auto">Nam a Gallis Bollvylero Burgundiones non defuisse dicuntur.</s>
				</p>
				<p>
					<s n="30" xml:lang="la" type="auto">Eam ob rem conscripta sunt Badam comitia Helvetica.</s>
					<s n="31" xml:lang="la" type="auto">Sunt item ex pagis et urbibus Helveticis, quos pessime habet expeditio illa Bernensium et Friburgensium atque Valesiensium nuper contra Bollvylerum instituta.</s>
					<s n="32" xml:lang="la" type="auto">"Cum enim foederati simus", inquiunt, "annon oportuerat eius re nos prius admonitos?"</s>
					<s n="33" xml:lang="la" type="auto">Indigne ferunt expeditionem esse factam neque quicquam interim ipsis fuisse indicatum.</s>
					<s n="34" xml:lang="la" type="auto">Agetur ergo et de re ista et de aliis quibusdam etc.</s>
				</p>
				<p>
					<s n="35" xml:lang="la" type="auto">De Galli exercitu et conatibus silent omnia.</s>
					<s n="36" xml:lang="la" type="auto">Fama spargit tentari inter monarchas illos de pace.</s>
				</p>
				<p>
					<s n="37" xml:lang="la" type="auto">Utinam solida coalesceret aliquando pax!</s>
					<s n="38" xml:lang="la" type="auto">Certum est Philippum nunc Belgicum tractum non ferendis onerare exactionibus, non dicam tributis.</s>
					<s n="39" xml:lang="la" type="auto">Quotidie nova expectamus ex Anglia, ex Polonia, ex Gallia, unde legati nostri nondum redierunt, et ex Wormacia.</s>
					<s n="40" xml:lang="la" type="auto">Si quid certi acceperimus, non ignorabis.</s>
				</p>
				<p>
					<s n="41" xml:lang="la" type="auto">Liber Aegidii Tschudi hic non extat venalis.</s>
					<s n="42" xml:lang="la" type="auto">Dudum Rhetia eius, Basileae opinor, edita est; quam si velis, curabo ut Basilea huc ad me mittatur, si modo supersunt adhuc aliquot exempla.</s>
				</p>
				<p>
					<s n="43" xml:lang="la" type="auto">Vehementer festinavi scribendo neque, cum inciperem, putabam me tam copiose scripturum.</s>
					<s n="44" xml:lang="la" type="auto">Boni ergo consules.</s>
				</p>
				<p>
					<s n="45" xml:lang="la" type="auto">Salutat te mea familia universa; salutant te viri boni.</s>
					<s n="46" xml:lang="la" type="auto">Salutabis tu amicos nostros, inprimis optimum senem d. Traversum, d. Petrum Bergomatem et symmystam eius, qui nuper hic erat ac Ioannis paedagogus fuit.</s>
					<s n="47" xml:lang="la" type="auto">Illud propemodum omiseram scribi ad me ex Berna magnam esse spem fore ut foedus rursus coalescat inter Bernenses et Genevates atque adeo iam propemodum coiisse; faxit Christus, ut feliciter componant!</s>
					<s n="48" xml:lang="la" type="auto">Vale aeternum.</s>
				</p>
				<p>
					<s n="49" xml:lang="la" type="auto">Tiguri 25. novembris 1557.</s>
				</p>
				<p>
					<s n="50" xml:lang="la" type="auto">Bullingerus tuus.</s>
				</p>
				<p>
					<s n="51" xml:lang="la" type="auto">Clarissimo viro d. Friderycho a Salice, Rheto Samadeni agenti, domino meo colendissimo et fratri charissimo.</s>
					<s n="52" xml:lang="de" type="auto">An Junkeren Friedrichen von Salis.</s>
				</p>
			</div>
		</body>
	</text>
</TEI>
