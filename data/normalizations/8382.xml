<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8382">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8382</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Proxime tuis literis, chare frater, non respondi.</s>
				</p>
				<p>
					<s n="3" xml:lang="la" type="auto">Interim aliae quoque adferentur a te scriptae.</s>
					<s n="4" xml:lang="la" type="auto">Ego diligentiam hanc tuam probo et oro, si quando non respondeam mox, id meis tribuas negotiis et aliquando valetudini afflictae.</s>
					<s n="5" xml:lang="la" type="auto">Expositio periculi vestri, quo exituri balneum involuti estis, admirationem mihi attulit, quod de repente et in tanta invaluit inundatio.</s>
					<s n="6" xml:lang="la" type="auto">Faxit dominus, ne vobis noceat tenerioribus adhuc ex balneo recenti membris et ideo magis obnoxiis morbis.</s>
					<s n="7" xml:lang="la" type="auto">Sed potest bonus dominus avertere a vobis hoc mali, qui etiam ex praesenti quasi morte liberavit.</s>
					<s n="8" xml:lang="la" type="auto">Borromeum cardinalem, Mussii tyranni ex sorore nepotem et cardinalem, non dubito alere monstrum.</s>
					<s n="9" xml:lang="la" type="auto">Ambit, ut audio, iurisdictionem episcopalem in 4 transalpinas praefecturas Helvetiorum, nimirum ut eas deformet ad placita Tridentini concilii.</s>
					<s n="10" xml:lang="la" type="auto">Fortassis alios quoque instigat praelatos, ut idem tentent in suis finibus, id est, ut turbas excitent.</s>
					<s n="11" xml:lang="la" type="auto">Non enim possunt homines isti quiescere neque recte rubris essent tecti vestibus, nisi ad effundendum sanguinem propenderent totis animis.</s>
					<s n="12" xml:lang="la" type="auto">Credo illum agere de executione concilii.</s>
					<s n="13" xml:lang="la" type="auto">Vident sibi spem belli in Gallia praerepta; cogitant ergo de transferendo ad alias gentes bello.</s>
					<s n="14" xml:lang="la" type="auto">Rectissime ergo agerent magistratus, si huiusmodi pacis osores et latrociniorum authores ex suis ablegarent ditionibus reducibusque laqueum offerrent, quo sane digni sunt.</s>
					<s n="15" xml:lang="de" type="auto">Ich trauen alles Gott, er werde denen, die nichts den Krieg dichten, zu seiner Zeit Kriegs genug geben und das unschuldige Blut rächen.</s>
					<s n="16" xml:lang="la" type="auto">Certe nisi vigilent magistratus, bello inter se per istos committerentur.</s>
				</p>
				<p>
					<s n="17" xml:lang="la" type="auto">Fortassis auxilium etiam papae quaerit, qui dicitur dissidere graviter a Ferrariensi et nescio quibus aliis in Italia principibus.</s>
					<s n="18" xml:lang="la" type="auto">Recte facis, si me monueris earum rerum, quae intellexeris.</s>
				</p>
				<p>
					<s n="19" xml:lang="la" type="auto">Pax in Gallia certo est facta et ex parte nostrorum tollerabilis.</s>
					<s n="20" xml:lang="la" type="auto">Si servetur, brevi futurum est, ut Babylon ex suis fundamentis, sicut Iericho, corruat.</s>
					<s n="21" xml:lang="la" type="auto">Orandus est sedulo dominus pro augmento.</s>
				</p>
				<p>
					<s n="22" xml:lang="la" type="auto">Vigilabis tu nec patieris nidificare anabaptistam illum et Schvenckfeldianum.</s>
					<s n="23" xml:lang="la" type="auto">Quodsi symmysta voluerit eum tueri, proferat argumenta et declaret se etiam esse anabaptistam et Schvenckfeldianum.</s>
					<s n="24" xml:lang="la" type="auto">Tunc redarguatur et in lucem protrahatur, ut omnes ab ipso sibi tamquam a sectario caveant.</s>
					<s n="25" xml:lang="la" type="auto">Vellem autem, primo cum illo ageres secreto et privatim, si resipiscat; quodsi se declaraverit anabaptistam esse, tunc non dissimula[bis,] sed magistratui indicabis petesque coram ipso [col]loquium hortaberisque magistratum, ut sibi non [tam] ab hoc caveat quam ab bibliopola.</s>
					<s n="26" xml:lang="la" type="auto">Sed, quae tua est modestia et prudentia, consulto ages.</s>
					<s n="27" xml:lang="la" type="auto">His quod addam, in praesentia non habeo.</s>
					<s n="28" xml:lang="la" type="auto">Te cum omnibus tuis valere opto.</s>
				</p>
				<p>
					<s n="29" xml:lang="la" type="auto">Salutabis consules (coss.), Pontesellam et alios amicos, imprimis Carolum.</s>
					<s n="30" xml:lang="la" type="auto">Si videbitur bonum, admone; scribam enim Ganthnero et dehortabor ipsum etc.</s>
				</p>
				<p>
					<s n="31" xml:lang="la" type="auto">Tiguri 15. septembris 1570.</s>
				</p>
				<p>
					<s n="32" xml:lang="la" type="auto">Bullingerus tuus.</s>
				</p>
				<p>
					<s n="33" xml:lang="la" type="auto">Ornatissimo viro d. Tobiae Eglio, Curiensis ecclesiae ministro fideli, fratri et symmystae meo dilecto.</s>
				</p>
				<p>
					<s n="34" xml:lang="la" type="auto">Chur.</s>
				</p>
			</div>
		</body>
	</text>
</TEI>
