<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1763">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1763</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ex tuis literis, serve ac minister Christi colendissime, quantum hauserim verę voluptatis, explicare verbis haud possum.</s>
					<s n="3" xml:lang="la" type="auto">Confirmaverat me constanter apud nos iactata fama de morte Petri Martyris; dolebat, quum eadem fama insonante audiissem ecclesiis de coena mystica orthodoxe et pie sencientibus a conciliabulo Tridentino inustam haereseos notam.</s>
					<s n="4" xml:lang="la" type="auto">Comode itaque advenit epistola tua, quae consolata me anxiumque spiritum meum refocillavit et erexit; nam virum illum tantum non solum superesse adhuc inter mortales vivum cognovi ex illa, verum etiam socia coniunxisse tibi arma ad debellandum bellum illud susceptum abs te adversus antichristum eiusque formidabile satellitium.</s>
					<s n="5" xml:lang="la" type="auto">Pergite igitur, o nobiles Christi athletae, ita, ut coepistis; in vobis victurus est ille, qui dixit: "In mundo afflictionem habebitis, in me pacem; sed confidite, quia ego vici mundum", subiicietque Satanam tandem sub pedes vestros applaudentibus, quotquot ille selegit ex hoc mundo.</s>
					<s n="6" xml:lang="la" type="auto">Hac spe in vos vestrique similes spiritu divino actos heroas omnium piorum oculi coniecti sunt bene praecantium vobis laetam et gloriosam victoriam etc.</s>
					<s n="7" xml:lang="la" type="auto">Nunc ad reliquae tuae epistolae ordine quamvis perturbato.</s>
					<s n="8" xml:lang="la" type="auto">Inquis: "Si commigrasses ad nos, uti institueras, in tempore, barbaram direptionem non vidisses et signa militaria."</s>
					<s n="9" xml:lang="la" type="auto">Est ita, ut scribis, vir ornatissime; sed quo commigrarem nolente sequi uxore sexagesimum quartum annum supergressus?</s>
					<s n="10" xml:lang="la" type="auto">Cuius quod reliquum est vitae, post deum ab illius fideli cura et sedulo ministerio pendet.</s>
					<s n="11" xml:lang="la" type="auto">Vidi itaque, que vidi, non curiositate quadam et sponte mea, sed adnisu uxoris.</s>
					<s n="12" xml:lang="la" type="auto">Hanc autem culpam libentius eo condono, quod, que in gloriam dei meditor, ut mox vides, in ei habeam benevolam et idem quod ego volentem.</s>
					<s n="13" xml:lang="la" type="auto">Sed quod viderem signa etc. carnis meae morbum, tibi ut spirituali medico ingenue fateor, non vidi sane per omnia invitus, esto fuerim pro fortunarum mearum exiguo censu emunctus certe pecuniae summa; vidi enim simul compesci ecclesiasticorum ferotiam, quibus hucusque id frequens in ore fuit: "Lutherani sentietis tandem finito concilio, quid sit a Romana ecclesia defecisse, cavenda vobis vel palinodia vel vertendum solum vel ignominiose pereundum.</s>
					<s n="14" xml:lang="la" type="auto">Illi tum nobiscum palam et rotundo ore harum calamitatum caussam, Magdeburgii diuturnam illam obsidionem et Tridentinum conciliabulum reiicere coeperunt a solita ferotia sua multum remittentes, licet nunc iterum attollere cristas propter pręsentem Caesarem incipiunt.</s>
					<s n="15" xml:lang="la" type="auto">Addo hic quod non pari modo sęvitum promiscue in omnes, sed eos pręcipue (ut divinam hic vindictam agnoscas), qui ceteris immitiores verboque hactenus acrius obstiterunt.</s>
					<s n="16" xml:lang="la" type="auto">Maguntinus ut sese gesserit in concilio Tridentino, nosti ipse melius quam ego.</s>
					<s n="17" xml:lang="la" type="auto">Apud nos fama est multa conces[s]uros fuisse Italicos episcopos, que ille exasperatus fatali odio nullo voluit concedere modo.</s>
				</p>
				<p>
					<s n="18" xml:lang="la" type="auto">Spirensis tantus evangelii osor et hostis, ut cum semel (que nunc refero, audivi ex ore eius, qui una cum illo episcopo in mensa recubuit cum aliquot comitibus, cum ea dicerentur) incider t sermo de cursu et propagatione evangelii, actus spiritu invidentiae in hec verba cum stupore audientibus omnibus prorupit: "Ah, cur tardat advenire Attila aliquis (vastatorem illum Germanię putans), qui perdat, qui vastet, qui populetur omnia, etiamsi mihi ipsi cum nebulonibus illis (Lutheranos innuens) pereundum" etc.</s>
				</p>
				<p>
					<s n="19" xml:lang="la" type="auto">Nescius ille, quod ex stimulis invidentiae effudit.</s>
					<s n="20" xml:lang="la" type="auto">Sed hec tempora declararunt verum illum sui fuisse vatem.</s>
					<s n="21" xml:lang="la" type="auto">A Brandenburgensi enim (qui fuit ille Attilas) in nullum episcopatum alium ut in hunc et Moguntinum sęvitum fuit exustis arcibus, direptis et spoliatis plerisque oppidis, monasteriis et templis cum in Moguntino tum in Spirensi agro, nec famoso illi templo in urbe Spira parsum; ipse vero Spirensis in fuga et exilio longe a suis misere et ignominiose miseram animam exhalavit.</s>
					<s n="22" xml:lang="la" type="auto">Wormatię apud nos nihil horum actum; licet enim Brandenburgensis occupavit hic episcopale palatium in eoque inventa omnia descripserit, soluta tamen pecunia pacta nihil inde aut si quid nomine tamen indignum secum abstulit neque privati sacerdotes, imo nec Iudaei, ut nec cives ultra pecuniam parvam.</s>
					<s n="23" xml:lang="la" type="auto">Hoc, optime Bullingere, tam multis ad te, memor, quod confessus me non per omnia invitum vidisse signa militaria, ut hac memorata caussa carni meae patrocinium praestem.</s>
					<s n="24" xml:lang="la" type="auto">O quam multi apud nos, qui iterato ac tertio videre talia mallent quam videre illos tanto cum fastu quotidie ante oculos obambulantes.</s>
					<s n="25" xml:lang="la" type="auto">At quid, si hostis aliquis me una cum uxore hinc abreptum transportasset in Angliam, ubi Petrum Martyrem, quid si isthuc ad vos Tigurum, ubi te, ubi Gvalterum, ubi Bibliandrum, Pellicanum (o quam dulcissimum illud fuisset mihi, ut vel hac occasione et hostili opera voto potiri contigisset) audire liceret de Christo et rebus divinis disserentes, crede, non putassem in captivitatem me aut exilium abductum, sed in veram patriam, quoniam abesse a bonis id demum verum exilium, ergo adesse talibus iucunda patria.</s>
					<s n="26" xml:lang="la" type="auto">Ego hoc aerumnoso tempore curam mei reieci in deum; negligere is non potest, quem amat; amat autem eum, qui amat filium, Christo dicente: "Qui diligit me, diligitur a patre meo."</s>
					<s n="27" xml:lang="la" type="auto">Itaque utcunque egerit ille mecum sive per libertatem sive captivitatem sive per vitam sive per mortem, confido illud cessurum mihi ad salutem animae.</s>
					<s n="28" xml:lang="la" type="auto">Hanc fiduciam mihi subinde augeat coelestis pater conservetque ad extremum spiritum etc.</s>
					<s n="29" xml:lang="la" type="auto">Sequitur in tuis literis, quid ediderit Petrus Martyr, quod excusum hactenus apud vos, et quid propediem excudendum ad vos missurus, item quid tu preterita hieme et quid hac aestate aedideris etc.</s>
					<s n="30" xml:lang="la" type="auto">Excusa ex Franckfurto curavi adferri mihi, abunde est quod tu titulos indicaveris, nec opus ut talibus ad me ferendis oneres quenquam.</s>
					<s n="31" xml:lang="la" type="auto">De libello, cui tutulus De clarificatione Christi etc., munere misso habeo agoque gratias; dabitur volente deo, ut referam aliquando etiam ac refundam.</s>
					<s n="32" xml:lang="la" type="auto">Hactenus ad tuas literas pro mea loquaci infantia satis barbare et confuse.</s>
					<s n="33" xml:lang="la" type="auto">Porro, quid instituerim, nunc benignis auribus accipe.</s>
					<s n="34" xml:lang="la" type="auto">Migrationem hinc ad vos meam cum expedire tam difficulter possim ex caussis, quas semel audisti et iterum, et tamen semel mihi statutum mnemosynon aliquod mei ecclesiae Tigurinae, que optime de salute animae meę merita, post me relinquere, per hoc biennium seu triennium fere iam, postquam a vobis Wormatiam redii, certam reposui pecuniae summam, aureos scilicet Renenses mille, eo consilio, ut ematur quinquagenorum annua pensio a meo uxorisque obitu ecclesiae vestrę deinceps perpetuo singulis annis cessura.</s>
					<s n="35" xml:lang="la" type="auto">Qua conditione, si vivente adhuc me senatus vester eosdem recipere ad se idque obligatoriis literis (quarum utcunque deliniatam formulam ideo adiungere hic visum), ut moris, adde et aequum est, attestari volet, non gravabor ad mensem septembrem anni supervenientis quinquagesimi tercii eam summam isthuc ad vos transmittere etc.</s>
					<s n="36" xml:lang="la" type="auto">Meo huic instituto si faves, Bullingere, eodemque hoc ecclesiae consultum Tigurinę putaveris, mihi feceris rem non ingratam, si ea de re ad senatum reipublicae vestrę primo quoque tempore referas idque testibus hisce praesentibus literis ex mandato ac iussu meo confidenter, et deinde ad vernales Franckofurdiensium nundinas accepti responsi per literas tuas me facias certiorem, et hoc ideo, quo minus sit ad subsecuturam mox vindemiam impedimentum, quod remorari negotium possit.</s>
					<s n="37" xml:lang="la" type="auto">Huic autem meo instituto, si cessurum est in gloriam eius, adspiret et faveat pater coelestis.</s>
					<s n="38" xml:lang="la" type="manual">Amen.</s>
					<s n="39" xml:lang="la" type="auto">Vale cum coniuge, liberis et omnibus tuis in Christo foeliciter, ornatissime et aeternum mihi colende Bullingere.</s>
					<s n="40" xml:lang="la" type="auto">Ex Vangionum veteri urbe Wormatia 22. novembris 1552.</s>
				</p>
				<p>
					<s n="41" xml:lang="la" type="auto">Wolfgangus Waidnerus, ex animo tuus.</s>
				</p>
				<p>
					<s n="42" xml:lang="la" type="auto">Ornatissimo viro d. d. Heinrycho Bullingero, Tigurinae ecclesiae primario ac vero episcopo, domino suo aeternum colendo.</s>
				</p>
				<p>
					<note type="remark">[Darunter von Bullingers Hand:]</note>
					<s n="43" xml:lang="de" type="auto">Von dem Gemächt der 10000 gl.</s>
					<s n="44" xml:lang="de" type="auto">Worums.</s>
				</p>
			</div>
		</body>
	</text>
</TEI>
