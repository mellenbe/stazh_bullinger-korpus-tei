<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2017">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2017</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quamvis pauca habeam, quae ad te nunc scribam, colendissime domine compater, tamen, quia hic se mihi obtulit nuncius, per quem tu, si quid habueris, rescribere potes, nolui eum omnino vacuum ad te dimittere.</s>
					<s n="3" xml:lang="la" type="auto">Nostrae res habent ut prius.</s>
					<s n="4" xml:lang="la" type="auto">Ferebatur iuniorem Sabaudię ducem esse submersum, sed nemo venit, qui hunc rumorem confirmare velit, ideoque veremur, ne non sit verum.</s>
					<s n="5" xml:lang="la" type="auto">Ex Saxonia quoque fertur marchionem Albertum denuo caesum ab Augusto, Mauritii ducis fratre; sed quam sit hoc verum adhuc dubito.</s>
					<s n="6" xml:lang="la" type="auto">Ex Augusta nihil certi habemus.</s>
					<s n="7" xml:lang="la" type="auto">De Anglia retulit mihi d. d. Matthaeus Gribaldus, iurisconsultus Pataviensis, principem illum, qui filio suo regnum affectabat, de quo tu quoque proxime ad me scribebas, capite truncatum esse et hoc certo constare, alteram vero Heinrychi VIII. regis filiam, Caesaris neptem, declaratam esse reginam piosque omnes in magno versari discrimine, quod illa papisticis addicta suspitionibus veterem idololatriam reductura videatur.</s>
					<s n="8" xml:lang="la" type="auto">Quod sane summopere deplorandum; sed quoniam negotium ipsum non humanum est, sed ipsius domini, illum effecturum spero, ut mundus agnoscat non in unius hominis vita et persona vim regni sui consistere, et spero tanto gloriosius veritatem emersuram, quanto gravioribus calamitatum procellis nunc mergi videtur.</s>
				</p>
				<p>
					<s n="9" xml:lang="la" type="auto">Refert idem Corsicam, Genuensium insulam ditissimam et tres munitissimas urbes habentem, a Turca occupatam et Genuenses in magno versari periculo.</s>
					<s n="10" xml:lang="la" type="auto">Inter exercitus Pedemontanos induciae sunt constitutę; putant multi praeludia esse futurę pacis inter Caesarem et Gallum, pro qua valde cardinales quidam laborant, qui cuperent hos monarchas unitos, ut Christi veritatem tanto facilius supprimere possent.</s>
					<s n="11" xml:lang="la" type="auto">De nostris ex Picardia nihil habemus.</s>
				</p>
				<p>
					<s n="12" xml:lang="la" type="auto">Genevę seditio gliscit adhuc.</s>
					<s n="13" xml:lang="la" type="auto">Exuberatus est plane illius urbis status.</s>
					<s n="14" xml:lang="la" type="auto">Potentiores tantum non coniurant in Calvinum.</s>
				</p>
				<p>
					<s n="15" xml:lang="la" type="auto">Is summis se opponit viribus, et mori paratus est pro retinendis ecclesię suę institutis, et quantum intelligo, controversię huius universę primaria causa est rigor ille disciplinę ecclesiasticae illic institutę, qua omnes tantum non ministrorum subiiciuntur pedibus.</s>
					<s n="16" xml:lang="la" type="auto">Id quod potentioribus est grave et intolerabile, et hinc nostri quoque Calvino parum sunt propitii, quia putant eum plus nimium sibi arrogare.</s>
					<s n="17" xml:lang="la" type="auto">Ut audio secessit nunc ex urbe ad quendam nobilem, non procul ab urbe.</s>
					<s n="18" xml:lang="la" type="auto">Non tamen abdicavit se ministerio.</s>
					<s n="19" xml:lang="la" type="auto">Farellus illic proficiscitur pro lite componenda, quam utinam non sua vehementia incendat magis.</s>
					<s n="20" xml:lang="la" type="auto">Nostri Galli putant, nullam fore ecclesię formam, nisi eadem disciplina introducatur, sicuti facile videbis ex eo scripto, quod ad te proxime misi.</s>
					<s n="21" xml:lang="la" type="auto">Sed intolerabilior hęc disciplina nostris foret multo, quam Genevensibus.</s>
				</p>
				<p>
					<s n="22" xml:lang="la" type="auto">De Serveto ferunt, eos scripturos ad Helveticas ecclesias, et iam hac transiit quęstor Genevensis, quem dicebant pro hac ca[usa] Tigurum petere.</s>
					<s n="23" xml:lang="la" type="auto">Nos tamen super ea re non convenit.</s>
					<s n="24" xml:lang="la" type="auto">Fac ergo s[ciam] an apud vos fuerit.</s>
					<s n="25" xml:lang="la" type="auto">Deinde scribe, quid tibi videatur [de] illo Lausan[n]ensium scripto, quod ad te misi, quidque hic sequi debeamus.</s>
				</p>
				<p>
					<s n="26" xml:lang="la" type="auto">Musculus te cum tuis omnibus salutat.</s>
					<s n="27" xml:lang="la" type="auto">Idem mea quoque facit uxor, quę, ut puto, propediem ad vos descendet propter negotia quędam privata.</s>
					<s n="28" xml:lang="la" type="auto">Hodie incidi venam et habemus examen, ut plura non possim.</s>
					<s n="29" xml:lang="la" type="auto">Boni ergo consule haec.</s>
					<s n="30" xml:lang="la" type="auto">Quid Badenę actum sit nondum certe cognovi.</s>
					<s n="31" xml:lang="la" type="auto">Salut[a] d. Gvaltherum, Pellicanum, Theodorum, generos quoque tuos omnes ex [me].</s>
					<s n="32" xml:lang="de" type="auto">Bern 18. septem. 1553.</s>
				</p>
				<p>
					<s n="33" xml:lang="la" type="auto">Ioannes Hallerus tuus ex animo.</s>
				</p>
				<p>
					<s n="34" xml:lang="la" type="auto">Clarissimo praestantissimoque viro d. Heinrycho Bullingero, Tigurinę ecclesię pastori fidelissimo, domino et compatri suo pie colendo.</s>
				</p>
				<p>
					<s n="35" xml:lang="de" type="auto">M. Heinrich Bullingerin zu Zürich.</s>
				</p>
			</div>
		</body>
	</text>
</TEI>
