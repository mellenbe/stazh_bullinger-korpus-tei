<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5384">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5384</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Significavi per Budęum nostrum, negotium mihi creditum agendi cum d. a Hallvyl me bona fide et mature expedivisse.</s>
				</p>
				<p>
					<s n="3" xml:lang="la" type="auto">Nunc quid responderit suis ipsius verbis recitabo: "Cuperem quidem detrimento facultatum mearum, inquit, denique vitae periculo iuvare communem religionis causam et fratres per Galliam laborantes: verum non ignoras quam turpiter mihi nuper illusum sit a quibus nunc iubeor equites petere.</s>
					<s n="4" xml:lang="la" type="auto">Unde cum talibus de novo nova instituere consilia de re eadem grave mihi est.</s>
				</p>
				<p>
					<s n="5" xml:lang="la" type="auto">Malo alii quoque experiantur quam tutum sit huiusmodi credere hominibus.</s>
					<s n="6" xml:lang="la" type="auto">Si spes magnatum et piorum virorum non falleretur, cum isti vanis me pollicitationibus lactant et inconstanter mecum agunt, hanc aequiore animo ferrem iniuriam.</s>
				</p>
				<p>
					<s n="7" xml:lang="la" type="auto">Sed quid pluribus ago?</s>
					<s n="8" xml:lang="la" type="auto">Uno verbo quid in hac causa sentiam aut sperem significabo.</s>
					<s n="9" xml:lang="la" type="auto">Video Guysianorum versutiam unius aut alterius principis animum occupasse, per quos deinde alii dementantur, et impediuntur consiliis variis, ut nihil ab omnibus auxilii expectem.</s>
					<s n="10" xml:lang="la" type="auto">Ac volo hoc mature illis significes quorum haec scire interest, ut in tempore ipsi prospiciant aliunde et ne inde sperent auxilia unde nulla consequentur."</s>
					<s n="11" xml:lang="la" type="auto">Haec ille.</s>
				</p>
				<p>
					<s n="12" xml:lang="la" type="auto">Ac experior ipse etiam idolum Augustanae confessionis tam alte quorundam animis insedisse (quemadmodum nuper et Blaurerus noster scribebat) ut nisi ecclesiae Gallicanae hanc adorent, nihil auxilii sint habiturae.</s>
					<s n="13" xml:lang="la" type="auto">Et si adorent, nihilominus non nisi maximis suis impensis parum sint iuvandae.</s>
				</p>
				<p>
					<s n="14" xml:lang="la" type="auto">Dominum unicum ecclesiae suae auxiliatorem oro ut ipse suorum suscipiat defensionem, quod illum omnino facturum scio.</s>
					<s n="15" xml:lang="la" type="auto">Iam quantum attinet ad literas quas iubebas mittere in Rhetiam ad d. Herculem a Salice, curavi per proprium nuncium illas perferri Curiam.</s>
					<s n="16" xml:lang="la" type="auto">Ac ita celeriter fideliterque expedita sunt omnia, ut ipse Hercules venerit huc sub vesperam iunii 28.</s>
					<s n="17" xml:lang="la" type="auto">Expectavit hic biduum, sperans aliquem se inventurum Condensem nobilem.</s>
					<s n="18" xml:lang="la" type="auto">Vocavit ad se et baronem ab alto Saxo.</s>
				</p>
				<p>
					<s n="19" xml:lang="la" type="auto">Quid cum eo contulerit nescio.</s>
				</p>
				<p>
					<s n="20" xml:lang="la" type="auto">Me tibi scribere iubet, se omnino paratum esse et expectare nobilem aliquem a principe illustrissimo Condensi, quocum agat de iis de quibus ad ipsum literas dedisti.</s>
				</p>
				<p>
					<s n="21" xml:lang="la" type="auto">Ac hodie rursus domum redit.</s>
				</p>
				<p>
					<s n="22" xml:lang="la" type="auto">Video multorum animos esse promptissimos, si modo princeps mittat instructos pecuniis, qui serio agant eius negotium.</s>
					<s n="23" xml:lang="la" type="auto">Haec confestim significare volui ne quid ego negligam aut impediam.</s>
				</p>
				<p>
					<s n="24" xml:lang="la" type="auto">Interim fama fert nescio quid de victoria Condensis.</s>
					<s n="25" xml:lang="la" type="auto">Utinam vera sint.</s>
				</p>
				<p>
					<s n="26" xml:lang="la" type="auto">Tuas tamen expectamus, per quas certo et clare intelligamus omnia.</s>
					<s n="27" xml:lang="la" type="auto">Famae tuto non credimus.</s>
				</p>
				<p>
					<s n="28" xml:lang="la" type="auto">Fac, mi frater, ut diligenter de omnibus scribas quae fiunt in Gallia, quo nos gaudii participes reddas, qui cum tristibus etiam communicamus, aut si quid adversum evenerit, ut ardentius precemur dominum.</s>
					<s n="29" xml:lang="la" type="auto">Scimus et quanta sint tua negotia.</s>
				</p>
				<p>
					<s n="30" xml:lang="la" type="auto">Scribere poterit Budaeus vel Ionvillaeus, quos omnium nostrum nomine, ut et fratres alios, salutabis.</s>
					<s n="31" xml:lang="la" type="auto">Optime vale.</s>
				</p>
				<p>
					<s n="32" xml:lang="la" type="auto">Tiguri prima iulii 1562.</s>
					<s n="33" xml:lang="la" type="auto">Salutant te fratres etc.</s>
					<s n="34" xml:lang="la" type="auto">Tuus ex animo.</s>
				</p>
				<p>
					<s n="35" xml:lang="la" type="auto">Clarissimo viro d. Ioanni Calvino Genevensis ecclesiae pastori fideli domino suo colendo et fratri charissimo.</s>
					<s n="36" xml:lang="de" type="auto">Genf.</s>
				</p>
			</div>
		</body>
	</text>
</TEI>
