<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2590">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2590</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ad literas tuas, vir clarissime fraterque dulcissime, animus alioqui depressus semper erigitur, imo revirescit, id quod affinis tuus non obscure ex vultu meo, dum tuas legerem, agnoscere potuit.</s>
					<s n="3" xml:lang="la" type="auto">Te bene valere pars vitę meę est.</s>
					<s n="4" xml:lang="la" type="auto">Ego nisi aulę molestias quodammodo ferre cogerer, nunc me satis fęlicem esse arbitrarer, demptis tamen bellorum motibus, sine quibus hęc estas difficile elabetur; nam sacrifici semper sunt sui similes idemque nobiscum faciunt, quod apud Quinque Helvetiorum Pagos, fomitem latenter secum ferunt oleum igni infusuri, promptissimi quandocunque oportunitas det.</s>
					<s n="5" xml:lang="la" type="auto">Enimvero nobis pro certo significatur papam, Cęsarem, regem atque universum papatum in pernitiem piorum omnium conspirasse et, nisi Gallus impedimento sit, hoc vere adhuc ardua tentaturos.</s>
					<s n="6" xml:lang="la" type="auto">Mercurius principibus nostris somnum nimis diuturnum ingessit aut, si mavis, eos fere omnes excęcavit, ut videntes cęcutiant et vivi perire videantur.</s>
					<s n="7" xml:lang="la" type="auto">Iam tempus esset libertatem, patriam redimere atque paci viam aperire; sed, qui errantes ducat<note type="margin">a.R.: et stertentes excitet</note>, nemo est.</s>
					<s n="8" xml:lang="la" type="auto">Sunt tamen quidem, quibus Confessio Augustana arrident, quam putant illibatam sibi permansuram.</s>
					<s n="9" xml:lang="la" type="auto">Cogitationes autem meę valde disperguntur.</s>
				</p>
				<p>
					<s n="10" xml:lang="la" type="auto">Consultissimum mihi factu videretur, si principes ipsi non nisi per legatos comitia inviserent.</s>
					<s n="11" xml:lang="la" type="auto">Mirareris, si rationem opinionis meę causam audires.</s>
				</p>
				<p>
					<s n="12" xml:lang="la" type="auto">In Saxonia coeunt aliquot principes vicini apud Numburgum in numero magno, ut fędera inter prosapias illas antiquitus observata renovent, licet alii aliud suspicentur, et ego inter suspicaces unus sum; nam sacrifici ad istos rumores subtristes sunt.</s>
				</p>
				<p>
					<s n="13" xml:lang="la" type="auto">Pro libro adeoque fętu tuo tibi maximas ago gratias, etiam antequam eum vidi; nam cum affinis tuus me absente Laugingam venisset, reliquit librum istic.</s>
				</p>
				<p>
					<s n="14" xml:lang="la" type="auto">Quod confessionem meam castigatiorem reddideris atque locupletaris, fęcisti secundum petitionem meam rem mihi gratissimam, oroque, ut eam pręlo submitti quam primum cures et 50 exemplaria impensis meis ad Papium nostrum des; is deinde ea mihi transmissurus est; tu pretium una cum libellis significabis.</s>
				</p>
				<p>
					<s n="15" xml:lang="la" type="auto">Affini tuo obtuli officia mea speroque principem illi, quam facultas fert, ipsi commodaturum.</s>
					<s n="16" xml:lang="la" type="auto">Princeps bonam de te mentionem fęcit commendans bibliothecę exemplar.</s>
					<s n="17" xml:lang="la" type="auto">Vale atque amicos dominosque singulos diligenter saluta.</s>
					<s n="18" xml:lang="la" type="auto">Neoburgi raptim 17. marcii anno etc 55.</s>
				</p>
				<p>
					<s n="19" xml:lang="la" type="auto">T[uus] G[eorgius] L[aetus].</s>
				</p>
				<p>
					<s n="20" xml:lang="la" type="auto">Ornatissimo viro d. Henricho Bullingero, ecclesiastę apud Tigurinos primario, domino et fratri perpetua fide colendo.</s>
				</p>
				<p>
					<s n="21" xml:lang="de" type="auto">Zürich.</s>
				</p>
			</div>
		</body>
	</text>
</TEI>
