<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2708">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2708</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D. quanquam tibi, dilecte fili, scripserim per Ioannem Rodolphum, quia tamen eo profecturus es, quo non licebit mittere literas, cum volo (nisi tu viam inveneris Francfordiam et inde Argentinam ad Burckherum; oporteret autem certum te constituere hominem, qui acceptas ad te Argentinam certo mitteret et acceptas Argentina te procuraret, de quo solicitus erit iuvantibus te d. Burchero et d. Froschovero), rursus repeto vetera.</s>
					<s n="2" xml:lang="la" type="auto">Institutionem manu mea scriptam frequenter legito, deum timeto, creberrime orato, diligentissime studeto.</s>
					<s n="3" xml:lang="la" type="auto">Cave, ne quid tibi pereat temporis, frugi et parcus esto, cogita te mox revocandum; volat sagittae in morem tempus; fronte capillata post est occasio calva.</s>
				</p>
				<p>
					<s n="4" xml:lang="la" type="auto">Si vero, quod minime puto futurum, Wittenbergae haerere aut commode manere non poteris, redi Marpurgum, inde ad me scribe de rebus tuis omnibus<note type="margin">a.R.: Tenta an d. Hyperius te recipiat, ad Happelium vero non divertes.</note>.</s>
					<s n="5" xml:lang="la" type="auto">Si vero haeseris Witembergae sive apud d. Philippum sive apud alium virum et hospitem honestum et bonum, primo quoque tempore scribe, quid tibi responderit ad meas literas Philippus, quem hospitem sis nactus, quanto precio te receperit et quas audias lectiones, quae item sint studia tua, qui sodales tui.</s>
					<s n="6" xml:lang="la" type="auto">Vide, ut ad singula haec respondeas et praeterea significes, quomodo se studiosi Witembergenses erga te gerant et quid et quantum... sit exponendum pro hospitio, lecto, victu, singulis.</s>
					<s n="7" xml:lang="la" type="auto">Para tibi regestum, scribe omnia, quae acceperis et exposueris, sigillatim, wie und worum du es uußgäben oder schuldig, das du mir söllichs yngeschlossen uff die Franckfurter mäß schickist.</s>
					<s n="8" xml:lang="la" type="auto">Iam vero abi in nomine domini; benedictio dei nostri sit super te, deducat te deus et reducat incolumem anima et corpore.</s>
					<s n="9" xml:lang="la" type="auto">Huic protectori tuo te commendo quotidie.</s>
					<s n="10" xml:lang="la" type="auto">Salutat et benedicit tibi mater.</s>
					<s n="11" xml:lang="de" type="auto">Mein liebes Kind, halt dich gottsfürchtig, ehrlich, wohl und fleissig.</s>
					<s n="12" xml:lang="de" type="auto">Gott mit dir; der behüte dich treulich, Amen.</s>
					<s n="13" xml:lang="la" type="auto">Hoc, quod impositum est, habe a me et matre.</s>
				</p>
				<p>
					<s n="14" xml:lang="la" type="auto">Tiguri ultima augusti 1555.</s>
				</p>
				<p>
					<s n="15" xml:lang="la" type="auto">H[einrychus] Bullingerus.</s>
				</p>
				<p>
					<s n="16" xml:lang="la" type="auto">Dilecto meo filio Heinrycho Bullingero nunc vel Argentinae vel Francfordiae.</s>
				</p>
			</div>
		</body>
	</text>
</TEI>
