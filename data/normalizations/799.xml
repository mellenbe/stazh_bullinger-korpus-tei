<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization799">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #799</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">D. Petro Paullo Vergerio.</s>
				</p>
				<p>
					<s n="2" xml:lang="la" type="auto">S. D.</s>
					<s n="3" xml:lang="la" type="auto">Amicissimas literas tuas, vir praestantissime et mihi modis omnibus colendissime, 13. kalendas ianuarii Basileae scriptas accepi legensque obstupui prorsus, quod viderem te, virum tantum, tanta de me praedicare, cum mihi ipsi probe cognitus ne minimum quidem agnoscam.</s>
					<s n="4" xml:lang="la" type="auto">Sum quidem servus Christi et minister ecclesiae eius, nec infidelis spero.</s>
					<s n="5" xml:lang="la" type="auto">Verum, quam multa mihi deesse scio?</s>
				</p>
				<p>
					<s n="6" xml:lang="la" type="auto">Scripsi et publicavi multa, sed eo consilio, ut meis illis qualibuscunque scriptionibus occasionem praeberem eruditioribus politiora dare in publicum.</s>
				</p>
				<p>
					<s n="7" xml:lang="la" type="auto">Hactenus certe Christo, domino nostro, et sanctae eius ecclesiae inservire volui, et nunc ne vitae quidem meae parsurus, si quidem eius dispendio Christi, domini nostri, gloriam et ecclesiae, quam sanguine suo redemit, incolumitatem iuvare possem.</s>
					<s n="8" xml:lang="la" type="auto">Ad quam rem cum tuam quoque praestantiam aspirare et modis omnibus anniti intelligam, certe propter pietatem illam tuam in Christo, communi servatore nostro, te diligo atque complector sedulo obsecrans dominum illum nostrum Christum, ut, quod in te cepit mirifice, efficaciter ad felicem finem perducat.</s>
					<s n="9" xml:lang="la" type="auto">Inprimis autem gratulor tuae pietati tantam ipsi obvenisse felicitatem, quod, videlicet episcopus et intimus Antichristi amicus, consortium usque adeo suave, carni honorificum et opulentum deserere potuisti.</s>
					<s n="10" xml:lang="la" type="auto">Paucis hoc datum vidi hucusque.</s>
					<s n="11" xml:lang="la" type="auto">Ceterum, qui hoc tibi donum liberalissime contulit, addet et hoc procul dubio, ut oderis ad extremum usque vitae spiritum Babylonicum, ipsum Antichristum, peccati hominem, una cum membris consiliisque eius nefariis, cum honoribus et opibus, licet amplissimis.</s>
					<s n="12" xml:lang="la" type="auto">De illo ego aliud nihil expecto, quam quod interfectus spiritu oris Christi domini, eiusdem glorioso adventu, fortassis citius, quam omnes arbitremur, in universum sit abolendus inque ipsa tartara iusto praecipitandus iudicio, combusta regni impii sede Roma et calcatis omnibus per universum orbem impiis et hostibus Christi.</s>
				</p>
				<p>
					<s n="13" xml:lang="la" type="auto">Proinde optima mihi spes est de religione Christiana fore, ut Christus clemens et propitius suae ecclesiae alioqui afflictissimae numquam sit defuturus, quanquam sciam, illam nunquam cruce ex integro liberandam.</s>
					<s n="14" xml:lang="la" type="auto">Proinde de pontifice Romano, quidquis tandem eligatur, deque membris suis, nefario illo potis poculo, plane nihil expecto, quam artes veteres et veteratorias, imposturas execrandas et persecutionem in sanctos dei atrocissimam.</s>
					<s n="15" xml:lang="la" type="auto">Unde fit, ut nec de illorum consiliis mihi vel tantillum solidi, synceri et integri pollicear.</s>
				</p>
				<p>
					<s n="16" xml:lang="la" type="auto">Isti semel domini rerum esse et manere volunt, collidatur interim inter se et conteratur totus mundus.</s>
				</p>
				<p>
					<s n="17" xml:lang="la" type="auto">Notissimos se inde a 900 annis toti mundo fecerunt, ut nemo bonus possit aliud ab eis expectare, quam quod quotidie proferunt.</s>
					<s n="18" xml:lang="la" type="auto">Dominus liberet suos et educat ex hac Sodoma, si quos adhuc in illa, ut audio plures, habet; pertinaces vero illos compescat praesentia sua ad gloriam nominis huius redemptionemque populi sui assidue clamantis: "Veni, o domine Iesu, veni cito et libera unice te expectantes.</s>
					<s n="19" xml:lang="la" type="auto">Amen<note type="misc">so?</note>."</s>
				</p>
				<p>
					<s n="20" xml:lang="la" type="auto">Exiguae sunt aut nullae meae facultates, alioqui me totus tibi offerrem, honorande domine et frater.</s>
					<s n="21" xml:lang="la" type="auto">Certe si quid in tui gratiam potero, confidas, velim, me esse tuum.</s>
					<s n="22" xml:lang="la" type="auto">Vale in Christo, amatore nostro unico, una cum clarissimo viro d. Coelio, singulari amico meo et hospite tuo, si recte intellexi, fidelissimo.</s>
					<s n="23" xml:lang="la" type="auto">Vale iterum et me amare pergas, obsecro.</s>
				</p>
				<p>
					<s n="24" xml:lang="la" type="auto">Salutant tuam humanitatem, quos in tuis salutaveras.</s>
					<s n="25" xml:lang="la" type="auto">Tiguri, 8. ianuarii, anno domini 1550.</s>
				</p>
				<p>
					<s n="26" xml:lang="la" type="auto">Tuae humanitati ex animo Heinrychus Bullingerus.</s>
					<s n="27" xml:lang="la" type="auto">D. Petro Paullo Vergerio.</s>
				</p>
			</div>
		</body>
	</text>
</TEI>
