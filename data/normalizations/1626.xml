<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1626">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1626</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Literas tuas 15. huius mensis scriptas heri bolnensi oppido accepi cum binis tuis libris, quorum unum regiae maiestati, alterum Margaritae Franciae offerri cupis.</s>
					<s n="2" xml:lang="la" type="auto">Ego hodie ad r[egiam] m[aiestatem], quę est in castris ad Mousellam sitis, mittam; secundum Margaritae ipsemet offeram; ad reginam enim proficiscor illic non diu hesurus.</s>
				</p>
				<p>
					<s n="3" xml:lang="la" type="auto">Gravissime egrotavit, ita ut omnes medici de salute desperarent; sed nunc convaluit.</s>
					<s n="4" xml:lang="la" type="auto">Quod autem de practicis, que in Helvetia fovet, scribis, habeo gratiam; sed pontifex parum vel nihil potest, quum exhaustus sit et pecuniis et viribus et absque illis hi, cum quibus est negotium, parum faciunt.</s>
					<s n="5" xml:lang="la" type="auto">Sed nihilominus est diligentissime vigilandum.</s>
					<s n="6" xml:lang="la" type="auto">Scio enim plerisque non placere hanc regiae maiestatis expeditionem, que egregia habet milia.</s>
					<s n="7" xml:lang="la" type="auto">Cupio certe ad vos redire; sed nondum licet, nec potero proximis comitiis interesse.</s>
					<s n="8" xml:lang="la" type="auto">Sequentibus deo adiuvante interero.</s>
					<s n="9" xml:lang="la" type="auto">Interim regia m[aiestas] ad Helvetios scribet.</s>
					<s n="10" xml:lang="la" type="auto">Que de Mirandula dicuntur, vana sunt; immo milites nostri, qui illic sunt, hebdomada ante pasche exierunt ex oppido, excursiones fecerunt in hostes, ita ut multos occiderint, de quorum numero fuit pontificis nepos, alios captivos in oppidum receperunt.</s>
					<s n="11" xml:lang="la" type="auto">Credo exercitum principum Germanorum brevi Constantiam invisurum et spero me brevi te visurum, si dominus dederit, et nisi esset cum regina et admirandis de seriis rebus communicandum, iam ad vos advolarem.</s>
					<s n="12" xml:lang="la" type="auto">Hec sunt, que potui obiter scribere inter multas anxietates et infinita negotia.</s>
					<s n="13" xml:lang="la" type="auto">Bene vale.</s>
					<s n="14" xml:lang="la" type="auto">Dominus te suae ecclesiae servet incolumem.</s>
					<s n="15" xml:lang="la" type="auto">Ex Drudano Burgundiae 28. aprilis 1552.</s>
				</p>
				<p>
					<s n="16" xml:lang="la" type="auto">Tuus ex animo Maurilius Musaeus.</s>
				</p>
				<p>
					<note>[von anderer Hand:]</note>
					<s n="17" xml:lang="de" type="auto">Dem hochgelehrten Ehrenfesten, weisen Herren Heinrichen Bullinger, Verkünder des heiligen Worts Zürich, meinem günstigen, lieben Herren.</s>
				</p>
				<p>
					<s n="18" xml:lang="de" type="auto">Zürich.</s>
				</p>
			</div>
		</body>
	</text>
</TEI>
