<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3168">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3168</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Wittenbergae 1. Maiii 1557.</s>
				</p>
				<p>
					<s n="2" xml:lang="la" type="auto">Libenter quidem, charissime pater, literis tuis responderem, praesertim tam certi nuntii occasione oblata; sed nihil habeo, quod rescribam, idque non sine magno meo dolore.</s>
					<s n="3" xml:lang="la" type="auto">Nam bibliopola Wittebergensis, cui literae tuae a Froschovero fuerunt traditae, magna sua socordia et incuria in itinere eas amisit.</s>
					<s n="4" xml:lang="la" type="auto">Quae res quanto mihi dolori sit, ipse coniicere potes, qui illas tanto desiderio per hanc totam hyemem expectavi, nunc vero incertus, quidnam de me vere statutum sit, animi pendeo; nam et ipse bibliopola non verbulum referre potuit, anne Wittebergae mihi ulterius manendum sit an alio migrandum.</s>
				</p>
				<p>
					<s n="5" xml:lang="la" type="auto">Ego vero, dilecte pater, hanc tuam sententiam immutatam esse non dubito, quam superioribus tuis literis declarasti, nempe ut Wittebergae praeceptoribus salutatis, literis declarasti, nempe ut Wittebergae praeceptoribus salutatis, literis testimonialibus diligenter collectis et ceteris rebus pro necessitate studiorum meorem probe expeditis Marpurgum proficiscerer et caetera, hanc inquam sententiam a te nondum mutatam esse putans ad eam fere me totum accommodavi.</s>
					<s n="6" xml:lang="la" type="auto">Sed quia superiore anno (ut scis) et sępe antea pro paterna tua clementia mihi veniam dedisti excurrendi in vicinas Saxoniae partes illasque lustrandi, ut academias cum constantibus viris, celebriores urbes maritimas cum littore Balthico viderem.</s>
					<s n="7" xml:lang="la" type="auto">Propter bellum autem Livoniense et Brutenicum, quod totam Saxoniam vario tumultu perturbat, non licuit illuc proficisci, sed hortatu ac suasu domini praeceptoris Philippi aliorumque doctorum virorum alias Germaniae peragrare volui et cum m. Theodoro Collino per Mysniam, Sylesiam et Moraviam in Austriam contendere statui.</s>
					<s n="8" xml:lang="la" type="auto">Quo si duce et iuvante deo salvus et incolumis pervenero, Vienna recta Marpurgum proficiscar et ad studiorum meorum cursam me convertam ac illam intermissionem Marpurgi cum maiore industria compensabo.</s>
					<s n="9" xml:lang="la" type="auto">Nunc igitur, dilecte pater, nihil aliud habeo, quod scribam; ex proximis enim literis per bibliopolas ad te missis totam vitae et studiorum meorum rationem te satis intellexisse puto.</s>
				</p>
				<p>
					<s n="10" xml:lang="la" type="auto">Postremo, dilecte pater, tuae pietati diligenter commendo hunc honestum et probum iuvenem nobilem Ioannem Traverß.</s>
					<s n="11" xml:lang="la" type="auto">Rhetum, qui mecum per hanc hyemem Wittebergae literis operam dedit et mihi plurima boni amici officia praestitit.</s>
					<s n="12" xml:lang="la" type="auto">Ne igitur sim ingratus, a te, dilecte pater, peto et rogo, ut illum, quibuscunque potes, beneficiis ornare non dedigneris.</s>
					<s n="13" xml:lang="la" type="auto">Vale pater dilecte, et me semper tanquam filium tuum dilectum commendatum habeas.</s>
					<s n="14" xml:lang="la" type="auto">Salutato meo nomine quam diligentissime matrem cum sororibus affinibus et tota familia.</s>
				</p>
				<p>
					<s n="15" xml:lang="la" type="auto">Heinrychus Bullingerus, filius tuus dilectus.</s>
				</p>
				<p>
					<note type="address">[Adresse:]</note>
					<s n="16" xml:lang="la" type="auto">[... e]ximio praestantissimoqeu viro domino Heinrycho Bullingero, patri suo dilectissimo.</s>
					<s n="17" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
