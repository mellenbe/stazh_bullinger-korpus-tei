<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2405">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2405</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. Hodie discessit hinc Löffelpergerus, per quem fasciculum literarum ad te misi, quamvis tibi ipse non scripserim; expectabam enim tuum responsum, quod mihi modo<note type="margin">a.R.:nunc</note> paucis horis post illius abitum allatum est.</s>
					<s n="2" xml:lang="la" type="auto">Festinat nuncius.</s>
					<s n="3" xml:lang="la" type="auto">Ideo de Locarnensi causa nihil possum respondere; nescio, quid hodie sit decretum.</s>
					<s n="4" xml:lang="la" type="auto">Ego semper in hoc incumbo, ne nostri se segregent a reliquis.</s>
					<s n="5" xml:lang="la" type="auto">Faciant idem vestri in causa bona.</s>
					<s n="6" xml:lang="la" type="auto">Putant nostri iniquum esse, wenn si irs glaubens gnoßen söltind hälffen nach dem landfriden straffen, et certe iniquum esset, si se res ita haberent.</s>
					<s n="7" xml:lang="la" type="auto">Quod Genevenses concernit, nihil audio de eo, de quo scribis, dissidio, neque inter nostros quemquam novi, qui Calvinum haereseos accuset.</s>
					<s n="8" xml:lang="la" type="auto">Est quidem quibusdam nostratibus invisus satis Calvinus, quia videtur ipsis nimium <foreign xml:lang="el">πολθπραγμονειν</foreign>.</s>
				</p>
				<p>
					<s n="9" xml:lang="la" type="auto">Quantum tamen in nobis est, damus operam, ut ferociam eorum frangamus et mitigemus et modestius eos de tantis viris sentire doceamus.</s>
					<s n="10" xml:lang="la" type="auto">Haeret quidem Tononii adhuc Hieronymus ille, sed in nulla est authoritate.</s>
					<s n="11" xml:lang="la" type="auto">Franciscus Sampaulinus Viviaci satis tranquille agit cum classis suę fratribus; det dominus, ut ita pergant!</s>
					<s n="12" xml:lang="la" type="auto">Sunt Genevę peregrinorum aliquot millia, unde fieri non potest, quin variae tractentur inter ipsos quaestiones; confluunt enim ex variis regionibus varie instituti et affecti.</s>
				</p>
				<p>
					<s n="13" xml:lang="la" type="auto">Haec ad tuas.</s>
					<s n="14" xml:lang="la" type="auto">Alias nihil habeo, quod scribam modo, nisi quod Trempii uxor praeteritis diebus placide ad dominum migravit.</s>
					<s n="15" xml:lang="la" type="auto">Opus habet ipse consolatione, sicut proxime Zvinglio tuo simul et meo scripsi.</s>
					<s n="16" xml:lang="la" type="auto">Praeter enim alias calamitates nunc illa quoque accedit, quod coniugis destituitur solatio.</s>
					<s n="17" xml:lang="la" type="auto">Bene feceris ergo, si ipsum per literas fueris consolatus.</s>
				</p>
				<p>
					<s n="18" xml:lang="la" type="auto">Schalleri negotium, cui perplexus inhaeret, nondum est explicatum et tanto gravius ipsum premit, quod, praeterquam quod magnam rerum cogitur facere iacturam, nullum adhuc finem aut exitum rei cernere possit.</s>
					<s n="19" xml:lang="la" type="auto">Salutat te vicissim Musculus et nostri omnes; salvi sint Gvaltherus, Pellicanus et generi tui omnes una cum familiis vestris.</s>
					<s n="20" xml:lang="de" type="auto">Bern 26. Septembris 1554.</s>
				</p>
				<p>
					<s n="21" xml:lang="la" type="auto">Tuus Ioannes Hallerus.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri suo et colendissimo et charissimo.</s>
				</p>
				<p>
					<s n="23" xml:lang="de" type="auto">Zürich.</s>
					<s n="24" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
