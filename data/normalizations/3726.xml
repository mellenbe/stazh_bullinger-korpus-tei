<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3726">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3726</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Etsi vix mihi vires sufficiant scribendi a morbo gravi, quo per octiduum laboravi, nolui tamen illum bonum virum sine literis meis ad te dimittere.</s>
					<s n="3" xml:lang="la" type="auto">Accepi librum Sermonum de Christo nostro diebus festis proque eo tibi magnas ago gratias cupiens etiam referre, si aliquando detur occasio.</s>
					<s n="4" xml:lang="la" type="auto">Tu perge non sine magna ecclesię utilitate talentum tuum cum foenore reportare ad dominum, qui ut te diu nobis conservet incolumem, ex animo precari pergam et ipse.</s>
					<s n="5" xml:lang="la" type="auto">Gestit mihi animus pluribus tecum ac de seriis rebus colloqui, sed nunc non possum; alias spero et tempus et vires et occasionem mihi a domino dandam.</s>
					<s n="6" xml:lang="la" type="auto">D. consul Theodorus Brand nunc in extremis agit non sine ingenti querela urbis nostrę.</s>
					<s n="7" xml:lang="la" type="auto">D. Volfio ut meis verbis salutem dicas, rogo, utque curet satisfieri Polonorum suorum nomine, quibus id debetur; me in horas et expectare et alios etiam, ut expectent, exhortari.</s>
					<s n="8" xml:lang="la" type="auto">Bene vale, domine observande ac frater charissime, ac ora d. pro nobis.</s>
				</p>
				<p>
					<s n="9" xml:lang="la" type="auto">Basilee 4. octobris 1558.</s>
				</p>
				<p>
					<s n="10" xml:lang="la" type="auto">Tuus Ioannes Iungius.</s>
				</p>
				<p>
					<s n="11" xml:lang="la" type="auto">Priusquam obsignarem literas iam nunciatur consulem exhalasse animam hac hora nona antemeridiana.</s>
					<s n="12" xml:lang="la" type="auto">D. prospiciat ecclesię suę.</s>
					<s n="13" xml:lang="la" type="manual">Amen.</s>
				</p>
				<p>
					<s n="14" xml:lang="la" type="auto">Ignosce obsecro, tam male scribenti; tremulę manus ac capitis dolor melius non sinunt.</s>
					<s n="15" xml:lang="la" type="auto">Spectate pietatis ac eruditionis viro d. Henrico Bullingero, fratri suo observando ac longe charissimo.</s>
					<s n="16" xml:lang="de" type="auto">Zürich.</s>
				</p>
			</div>
		</body>
	</text>
</TEI>
