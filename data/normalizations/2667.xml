<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2667">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2667</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Quod, Bullingere vir clarissime, d. Bernardinum charum tibi esse meo etiam nomine ex literis tuis cognovi, hunc tuum plenum benevolentia animum amanter amplector et eum mihi et sancto seni valde gratulor.</s>
					<s n="3" xml:lang="la" type="auto">Etenim intelligo mei amore eos quoque a te amari, quos a me amari sentis.</s>
					<s n="4" xml:lang="la" type="auto">Sed haec divinę charitatis res est atque natura, ut eius impulsu omnia a nobis diligantur, quę is diligit, qui se magna bonitatis suę significatione charitatem omnibus natura bene facientem, nemini male fatetur.</s>
					<s n="5" xml:lang="la" type="auto">Pergamus igitur inter nos amare, ut et similes reddamur, qui amorem universę suae legis et summam illam ac absolutam perfectionem, ad quam olim perveniamus, statuit.</s>
					<s n="6" xml:lang="la" type="auto">Quod vereris, ut Bernardinus diu munus, quod agere coepit, agat, merito quidem id vereremur, si hac in re non magis dei voluntas, quae cuiusque vitam terminis suis definivit, spectanda esset quam hominum usus et necessitas.</s>
					<s n="7" xml:lang="la" type="auto">Ea aetate est is vir, ut emensis vastissimis maris huius mundi fluctibus ad portum appellat, per quem ad quietem coelestis patrię sit ingressurus.</s>
					<s n="8" xml:lang="la" type="auto">Hunc statum ei ut gratulemur, pietas hominis et emerita stipendia exigunt, et ut precemur ovibus, quas coepit apud vos evangelio pascere, eo ex hac maritima iactatione erepto alium pastorem dari, charitas hortatur, neque vero metuere fas est, ne iis, qui propter coelorum regnum omnia, parentes, liberos, domum, agros, patriam reliquerunt, unquam evangelii administratio sit defutura.</s>
					<s n="9" xml:lang="la" type="auto">Quod ad commentarios meos in Mosem scriptos et nuper editos attinet, ne existimes me illos tibi, occupatissimo viro, ad legendum voluisse importunius obtrudere, quod fuisset homini amici operas abuti cupientis et suos foetus nimis indulgenter amantis; sed hoc spectavi in literis meis, ut, si quando obiter in quosdam locos, qui hodie in disputationem et controversiam veniunt, contingeret te incidere, tu quid de tractandi illos via, qua utor, iudicares, mihi perscriberes.</s>
					<s n="10" xml:lang="la" type="auto">Arbitror enim quędam a me in istis commentariis attingi, quę his temporibus a piis et doctis viris perpendi referat, pręter eam rationem, quam in explicanda paedagogia Mosaica sequor, in qua excussis typis et umbris tum rerum tum personarum omnia ad Messiam servatorem et ad eius corpus, ecclesiam, refero.</s>
					<s n="11" xml:lang="la" type="auto">Ea pars literarum tuarum non parum affecit me, ubi scribis minus alacrem te ad gerendas res subinde reddi, quod partim ingravescenti aetati, partim perpetuis capitis doloribus tribuis.</s>
					<s n="12" xml:lang="la" type="auto">Mi Bullingere, tibi hic videndum iterum atque iterum fuerit, ut ex te huic malo medicinam quęras, hoc est ut de immensis tuis laboribus, quos hactenus sustinuisti, nonnihil detrahas eosque cum aliis partiaris, quo diutius id, quod agis, alacrius agas et constantius; nam saxei et ferrei non sumus, ut eos labores eadem hilaritate feramus senili aetate, quos iuvenili tulimus.</s>
					<s n="13" xml:lang="la" type="auto">Deus, conservator universitatis huius, te in filio suo Messia sospitatore conservet, ut, qui hactenus de bonis et piis benemeritus es studio, opere et diligentia tua, posthac ad amplificandum nomen domini benemereri pergas.</s>
					<s n="14" xml:lang="la" type="auto">Optas tu mihi a domino benedici et ab eo me in vera simplicitate et in sanctę religionis synceritate retineri, de quo tuo in me studio gratias ago magnas.</s>
					<s n="15" xml:lang="la" type="auto">Quid enim pręstantius mihi aut tu precari posses aut ego a deo cuperem?</s>
					<s n="16" xml:lang="la" type="auto">At vero, cum duplex sit simplicitas, altera cum ignorantia oraculorum et voluntatis dei coniuncta, altera noticię divinę mentis particeps, hanc tuam precationem ideo gratam habeo, quod addis "in vera simplicitate", quę cognitionem dei sacris literis patefactam et fermento prudentię et sapientię carnis c... em complectitur.</s>
					<s n="17" xml:lang="la" type="auto">Tu vale, vir clarissime, et me tuis ad dominum precibus commendatum habe.</s>
					<s n="18" xml:lang="la" type="auto">Basileę 6. iulii.</s>
				</p>
				<p>
					<s n="19" xml:lang="la" type="auto">Martinus Borrhaus.</s>
				</p>
				<p>
					<s n="20" xml:lang="la" type="auto">Eximiae pietatis et eruditionis viro d. Henrico Bullingero, vigilanti ecclesiae Tigurinae episcopo.</s>
				</p>
				<p>
					<note>[von anderer Hand?]</note>
					<s n="21" xml:lang="de" type="auto">Zürich</s>
				</p>
			</div>
		</body>
	</text>
</TEI>
