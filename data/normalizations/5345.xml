<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5345">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5345</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Postquam heri ad te dedissem literas per tabellionem, qui Bernam festinabat, hodie per Coignetium binae tuae mittuntur.</s>
					<s n="3" xml:lang="la" type="auto">Terruerunt me nonnihil illae, maxime quod recentes essent, priores 19. maii, posteriores datae 23. maii.</s>
					<s n="4" xml:lang="la" type="auto">Semper ego timui moram illam pertinacem nostris fore noxiam.</s>
				</p>
				<p>
					<s n="5" xml:lang="la" type="auto">Vidi et expertus sum, quid nobis ante 30 annos in bello nostro vehementer nocuerit et quid protestantes in bello Germanico prodiderit.</s>
					<s n="6" xml:lang="la" type="auto">Sed oro dominum assidue ut ecclesiae suae adsit et truculentes et sanguinarios illos latrones evertat.</s>
				</p>
				<p>
					<s n="7" xml:lang="la" type="auto">Sane inauspicatum est quod, cum nostri ita sint instructi, sinant sibi in conspectu eripi aut occupari Estampes et copias progredi Rothomagum versus.</s>
					<s n="8" xml:lang="la" type="auto">Cur nostri, cum hostes exercitum suum dividant, non medios se ingerunt et partem alteram invadunt?</s>
					<s n="9" xml:lang="la" type="auto">Utinam brevi audiamus feliciter pugnasse nostros.</s>
					<s n="10" xml:lang="la" type="auto">Hodie audio Bollwylerum copias conscribere Hispani nomine in Germania.</s>
				</p>
				<p>
					<s n="11" xml:lang="la" type="auto">Nostri quoque vicini foederati in hoc sunt toti ut excurrant in Galliam.</s>
					<s n="12" xml:lang="la" type="auto">Potuissent nostri prohibuisse illa omnia, si mature progressi fuissent in hostem.</s>
				</p>
				<p>
					<s n="13" xml:lang="la" type="auto">Verum sat cito si sat bene.</s>
				</p>
				<p>
					<s n="14" xml:lang="la" type="auto">Quod scribis, nos et urbes evangelicas frigere, vere dicis.</s>
				</p>
				<p>
					<s n="15" xml:lang="la" type="auto">Et ego hoc anxie queror et insto quantum possum.</s>
					<s n="16" xml:lang="la" type="auto">Sed maiorem opto successum.</s>
				</p>
				<p>
					<s n="17" xml:lang="la" type="auto">Fama hodie attulit, quosdam ex 5 Pagis cogitare de opprimendis Claronensibus, quod sibi habeant persuasum, se non posse libere in Galliam proficisci nisi his oppressis et nobis quoque subversis.</s>
					<s n="18" xml:lang="la" type="auto">Missi sunt exploratores qui conatus istorum cognoscant.</s>
				</p>
				<p>
					<s n="19" xml:lang="la" type="auto">Certum est istos tantum non insanire.</s>
				</p>
				<p>
					<s n="20" xml:lang="la" type="auto">Ac postquam divisi sumus in Helvetia, dubito, si ab aliquibus monerentur Burgundiones, sicuti tu mones, an obtemperarent.</s>
					<s n="21" xml:lang="la" type="auto">Plura colloqutus sum cum fratre nostro hoc Iulio, qui omnia tibi referet.</s>
				</p>
				<p>
					<s n="22" xml:lang="la" type="auto">Oremus dominum, in quo uno fixa est spes nostra, ne nos deserat atque hostibus ora aperiat gloriandi fidem nostram esse vanam.</s>
					<s n="23" xml:lang="la" type="auto">Nescio an ultimis literis significarim a quibusdam Basiliensibus usurariis peti pecuniam quae militibus erogari possit, saltem ut ex Helvetia educantur.</s>
					<s n="24" xml:lang="la" type="auto">Et quod Mosci irruperunt in Russiam atque supra 200 combusserunt pagos.</s>
				</p>
				<p>
					<s n="25" xml:lang="la" type="auto">Vale, vir honorande et frater charissime, et quam primum fieri potest scribe de rebus nostrorum in Gallia.</s>
					<s n="26" xml:lang="la" type="auto">Vehementer enim anxii sumus et in moerore gravi.</s>
				</p>
				<p>
					<s n="27" xml:lang="la" type="auto">Tiguri 30. maii 1562.</s>
				</p>
				<p>
					<s n="28" xml:lang="la" type="auto">Saluta Budaeum, Ionvillaeum et alios.</s>
				</p>
				<p>
					<s n="29" xml:lang="la" type="auto">Salutant te nostri omnes, inprimis Martyr etc.</s>
					<s n="30" xml:lang="la" type="auto">Tuus ex animo Bullingerus.</s>
				</p>
				<p>
					<s n="31" xml:lang="la" type="auto">Clarissimo viro d. Ioanni Calvino, Genevensis ecclesiae fideli ministro, domino colendo et fratri charissimo suo.</s>
					<s n="32" xml:lang="de" type="auto">Genf.</s>
				</p>
			</div>
		</body>
	</text>
</TEI>
