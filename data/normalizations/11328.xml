<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11328">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11328</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem in domino, Bullingere venerande.</s>
				</p>
				<p>
					<s n="2" xml:lang="la" type="auto">Reddidit mihi nuncnuper tuas literas<note target="fn1" type="footnote"/> civis<note target="fn2" type="footnote"/> vester, ut scribis, mirifice ingeniosus et, ut adparet, vir pius et integer.</s>
					<s n="3" xml:lang="la" type="auto">Cuius e <placeName ref="l795" cert="high">Norinberga</placeName> reditum cum expecto, videor ego mea spe esse frustratus; nam cum mire districtus ego et communibus ecclesię negociis et sectariorum conflictibus, quos non modicos hic sustineo, hoc die ad domum solito magis sero venissem, indicatum est mihi iuvenem adfuisse monentem, ut, si scribere velim Tigurum, isthuc faciam in tempore.</s>
					<s n="4" xml:lang="la" type="auto">Ego autem, cum cras pręter lectionem theologicam forte etiam in senatu habeam illi Thrasoni<note target="fn3" type="footnote"/> impudenti <persName ref="p857" cert="high">Franco</persName><note target="fn4" type="footnote"/> respondere, non potui nunc pluribus ad tuam epistolam satis pia cura et sollicitudine pro ecclesiarum salute refertam respondere.</s>
				</p>
				<p>
					<s n="5" xml:lang="la" type="auto"><persName ref="p857" cert="high">Francus</persName> autem hinc <placeName ref="l97" cert="high">Basileam</placeName> abiturus<note target="fn5" type="footnote"/> hisce diebus mihi facessit negotium; nam coram consule<note target="fn6" type="footnote"/> voluit mecum expostulare, quod ei literas scripserim satis iniurię habentes<note target="fn7" type="footnote"/>.</s>
					<s n="6" xml:lang="la" type="auto">Scripseram autem ei propediem hinc soluturo<pb type="edition" next="172"/> fraternas, ni fallor, literas<note target="fn8" type="footnote"/>, in quibus ad poenitentiam hominem toties etiam monitum denuo hortatus sum et pro zelo quoque interminatus, ni ista scandala, quae obiecit et ecclesię Christi et politię, semel removeat atque retractet temere scripta, se visurum semel ea, quę satius esset non experiri<note target="fn9" type="footnote"/>.</s>
					<s n="7" xml:lang="la" type="auto">Ille autem impudenter audax ita ista arripuit, quasi in eum iam hinc alio abiturum scribere potuerim atrocius nihil.</s>
					<s n="8" xml:lang="la" type="auto">Occasionem quoque huius mei ad <persName ref="p857" cert="high">Francum</persName> scripti e Melanchthonis literis<note target="fn10" type="footnote"/> ad me ultima iunii<note target="fn11" type="footnote"/> missis arripui; nam <persName ref="p146" cert="high">Philippus</persName> queritur mihi <persName ref="p857" cert="high">Francum</persName> in proximis nundinis Francofurdtiensibus<note target="fn12" type="footnote"/> sibi atrociter minatum, cui aliud non precatur pium pectus quam meliorem mentem simplicisque veritatis amantem, id quod <persName ref="p857" cert="high">Franco</persName> quoque comprecatus<note target="fn13" type="footnote"/> audire tamen cogor, quasi <foreign xml:lang="el">ἀδίκως</foreign><note target="fna" type="footnote"/> cum eo agam.</s>
					<s n="9" xml:lang="la" type="auto">Quę commemoro, ut, ubi <persName ref="p857" cert="high">Francus</persName> <placeName ref="l97" cert="high">Basileam</placeName> venerit atque me traduxerit isthic et apud alios, tu saltem habeas futurę meę apologię protasin atque ad <persName ref="p81" cert="high">Grynęum</persName> scribas, si vacat tibi, me brevi omnia sibi descripturum ea, quae cum <persName ref="p857" cert="high">Franco</persName> hic sint acta satis fraterne, sed frustra; passim enim blatero ille effutit <placeName ref="l1113" cert="high">Ulmenses</placeName> aut parum aut nihil cum eo fidei ratione egisse, tametsi hinc alio abire cogatur.</s>
					<s n="10" xml:lang="la" type="auto">Istuc tamen subdolus Thraso ita interpretatur, quasi, ubi libeat, liceat ei libere huc redire.</s>
					<s n="11" xml:lang="la" type="auto">Sed cesso te istis obtundere.</s>
				</p>
				<p>
					<s n="12" xml:lang="la" type="auto">Ad epistolam tuam, quod sum praefatus<note target="fn14" type="footnote"/>, nunc non licet pluribus respondere.</s>
					<s n="13" xml:lang="la" type="auto">Scripsi autem nostro <persName ref="p195" cert="high">Gervasio</persName><note target="fn15" type="footnote"/>, <placeName ref="l697" cert="high">Memmingensi</placeName> ecclesiastę, fratri charissimo, ante unam atque alteram septimanam, et hisce diebus ex Memminga bonus quidem vir ad me scripsit<note target="fn16" type="footnote"/> <persName ref="p195" cert="high">Gervasium</persName> abiisse Tigurum<note target="fn17" type="footnote"/>.</s>
					<s n="14" xml:lang="la" type="auto">Quem arbitror vel coram vel per literas tibi exposuisse ea, quę operę pretium sint ad tuam rescribere ep[istolam]<note target="fnb" type="footnote"/>; non est enim, mi venerande Bullingere, ut vel tu vel alius ex animo ecc[lesię]<note target="fnc" type="footnote"/> Christi bene cupiens consultum putetis in Norico conventu<note target="fn18" type="footnote"/> ex Lutherana v[...]<note target="fnd" type="footnote"/> et papistica religione unam conflandam.</s>
					<s n="15" xml:lang="la" type="auto">Non erunt, spero, si modo iste procedat conventus, tales concordantiarii, qui novo vestimento vel veterem assuant vel veteri novum<note target="fn19" type="footnote"/>.</s>
				</p>
				<p>
					<s n="16" xml:lang="la" type="auto">Non est ager domini diversi generis semine serendus, estque conciliatio in<pb type="edition" next="173"/> domino instituenda et nonnisi aliis ecclesiis consultis absolvenda.</s>
					<s n="17" xml:lang="la" type="auto">Sed quid ista refero?</s>
					<s n="18" xml:lang="la" type="auto">Nihildum a proximis comitiis <placeName ref="l1215" cert="high">Wormatię</placeName> agitatis<note target="fn20" type="footnote"/> de isto conventu vel mihi (quem aliqui<note target="fne" type="footnote"/> faciunt invitum etiam futurum concordantiarium) vel symmystis dictum et commissum, ut etiam ipse subscribam iis, qui coniectant hunc conventum cancri in morem processurum<note target="fn21" type="footnote"/>.</s>
					<s n="19" xml:lang="la" type="auto">Verum salvo meliore iuditio iis non subscribo, qui in ea sunt sententia, ut, priusquam coeant concordantiarii, decernant <placeName ref="l795" cert="high">Norinbergę</placeName> nihil in huiusmodi conventu posse tractari, quod aliqua ex parte ecclesiis possit esse usui.</s>
					<s n="20" xml:lang="la" type="auto">Quare, mi Bullingere, securus esse in hac causa velis; nam, ut pie mones, nunquam author vel meis vel aliis ero, ut in quocunque conventu aliquid constituatur evangelio indignum.</s>
					<s n="21" xml:lang="la" type="auto">Debent enim nos aliena, quod dicitur, pericula cautos facere<note target="fn22" type="footnote"/>.</s>
					<s n="22" xml:lang="la" type="auto">Prohibeat dominus, ne vel talia ubiubi statuantur, qualia propter publicam tamen pacem in communi Helvetica ditione constituta sunt<note target="fn23" type="footnote"/>, quę, cum nequeant corrigi, toleranda tamen sunt.</s>
					<s n="23" xml:lang="la" type="auto">Id vero nolim existimes in<note target="fnf" type="footnote"/> generosę gentis vestrę ignominiam a me scriptum esse.</s>
					<s n="24" xml:lang="la" type="auto">Sed cesso; nam reliqua <persName ref="p195" cert="high">Gervasius</persName>.</s>
				</p>
				<p>
					<s n="25" xml:lang="la" type="auto">Nihil novi, quod non antea vobis putem notum esse.</s>
					<s n="26" xml:lang="la" type="auto"><persName ref="p138" cert="high">Lutherus</persName> fertur Lypsię predicare<note target="fn24" type="footnote"/>.</s>
					<s n="27" xml:lang="la" type="auto">Papistę regi <persName ref="p832" cert="high">Ferdinando</persName> negarunt auxilium contra Turcam<note target="fng" type="footnote"/><note target="fn25" type="footnote"/>.</s>
					<s n="28" xml:lang="la" type="auto"><persName ref="p28" cert="high">Bucerus</persName><note target="fnh" type="footnote"/> <placeName ref="l1215" cert="high">Wormatię</placeName> hesit a pientissimo Cattorum principe vocatus<note target="fn26" type="footnote"/>.</s>
					<s n="29" xml:lang="la" type="auto"><persName ref="p19" cert="high">Blaurerus</persName> <placeName ref="l70" cert="high">Augustę</placeName> dicitur ecclesię Christi<note target="fni" type="footnote"/> consulere<note target="fn27" type="footnote"/>.</s>
					<s n="30" xml:lang="la" type="auto">Nondum constat, an Anglię aut Francorum regis filiam<note target="fn28" type="footnote"/> <persName ref="p1332" cert="high">Carolus</persName> ducere in uxorem velit<note target="fn29" type="footnote"/>.</s>
					<s n="31" xml:lang="la" type="auto">Persarum rex<note target="fn30" type="footnote"/> Turcici cęsaris<note target="fn31" type="footnote"/> filium cum exercitu delevit<note target="fn32" type="footnote"/>.</s>
					<s n="32" xml:lang="la" type="auto">Circumferuntur<pb type="edition" next="174"/> magni Tartari et Persarum regis foedera contra Turcam<note target="fn33" type="footnote"/>.</s>
					<s n="33" xml:lang="la" type="auto">Plura non possum, nam nec relegere hanc licuit.</s>
					<s n="34" xml:lang="la" type="auto">Parce ergo et bene vale cum fratribus, inprimis d. <persName ref="p165" cert="high">Pellicano</persName>.</s>
				</p>
				<p>
					<s n="35" xml:lang="la" type="auto">Raptim, <placeName ref="l1113" cert="high">Ulmę</placeName>, 3. iulii 1539.</s>
				</p>
				<p>
					<s n="36" xml:lang="la" type="auto"><persName ref="p64" cert="high">Frechtus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="37" xml:lang="la" type="auto">Domino Heynricho Bullingero, Tigurinę ecclesię ministro singulari doctrina et vitę innocentia, domino et fratri venerando.</s>
				</p>
				<p>
					<s n="38" xml:lang="de" type="auto">Zürich.</s>
				</p>
			</div>
		</body>
	</text>
</TEI>
