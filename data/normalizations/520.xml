<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization520">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #520</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Honestissimę uxori tuae, Bullingere in domino charissime, mea hisce diebus scripsit.</s>
					<s n="3" xml:lang="la" type="auto">Suspicor eam nonnihil querelam admiscuisse de incivilitate eorum, qui hic ecclesiae serviunt; nam de illa coram me frequenter queritur.</s>
				</p>
				<p>
					<s n="4" xml:lang="la" type="auto">Habet una quaeque gens suos mores, quos ego facillime fero.</s>
					<s n="5" xml:lang="la" type="auto">Suspirat perpetuo Augustanam comitatem et humanitatem nec induci se sustinet, ut diversa ingenia boni consulat et praesentem fortunam, ut illa nobis a domino dispensatur, aequo animo ferat.</s>
					<s n="6" xml:lang="la" type="auto">Ista ob id ad te scribo, ut scias, si quid huiusmodi scriptum est ab uxore mea, scriptum esse praeter animi mei sententiam.</s>
					<s n="7" xml:lang="la" type="auto">Oro itaque, ut uxori tuae exemplar aliquod literarum praescribas, quo meae respondeat, et ut quamvis fortunam in domino patienter ferat, suadeat, id quod non infrugiferum fore spero; nam diligit eam plurimum et cupide amplexabitur, si quid literarum ab ea acceperit.</s>
				</p>
				<p>
					<s n="8" xml:lang="la" type="auto">Cęterum de archigrammateo Lindavi[ensi], qui hactenus Sangalli haesit, relatum hisce diebus ad me est, esse illum Lindaviam una cum omni domo sua reversum.</s>
					<s n="9" xml:lang="la" type="auto">Hac de re si quid habes, oro, scribas.</s>
					<s n="10" xml:lang="la" type="auto">Venit huc ante triduum Erbius, Richwyleranę ecclesiae pastor, duobus fratribus symmystis comitatus indicavitque in ea regiuncula introductam esse a duce Udalrycho Wirtembergensi Metaxycam superstitionem ac pestem ipsisque ministris propositam conditionem, ut vel illi subscribant vel loco cedant, et hac ratione impia putat infelix dux posse se placare imperatorem et dicatum suum contra regis Ferdinandi instantiam retinere, id quod illi perinde cedet atque Constantiensibus consilium plane simile cessit.</s>
				</p>
				<p>
					<s n="11" xml:lang="la" type="auto">Optime vale, virorum colendissime.</s>
					<s n="12" xml:lang="la" type="auto">Salutem toti domui tuę, dominis etiam et fratribus meis isthic omnibus et domino Ioanni Butlero, amico charissimo.</s>
				</p>
				<p>
					<s n="13" xml:lang="de" type="auto">Bernò 13. Maiii 1549.</s>
				</p>
				<p>
					<s n="14" xml:lang="la" type="auto">W[olfgangus] Musculus, tuus in domino.</s>
				</p>
				<p>
					<note type="address">[Adresse:]</note>
					<s n="15" xml:lang="la" type="auto">Clarissimo theologo M. Heinrycho Bullingero, Tigurinae ecclesiae antistiti fidelissimo, D. ac fratri charissimo.</s>
				</p>
			</div>
		</body>
	</text>
</TEI>
