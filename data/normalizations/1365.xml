<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1365">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1365</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Argentiae 3. augusti 1551.</s>
				</p>
				<p>
					<s n="2" xml:lang="la" type="auto">Salutem in domino vitamque beatam!</s>
					<s n="3" xml:lang="la" type="auto">Ante biduum literas tibi inscriptas, quas ab Anglia acceperam, Basileam ad Valentinum Nußboum mercatorem per Constantiensem nuntium vehendas curavi.</s>
					<s n="4" xml:lang="la" type="auto">Heri quas per Frisium miseras tuto accepi, d. Hoperi ad veredarium misi.</s>
					<s n="5" xml:lang="la" type="auto">Sed quandoquidem non sine sumptibus possent ultra citraque literas vehi, humanitatis tuae id erit huiusce rationem habere.</s>
					<s n="6" xml:lang="la" type="auto">Uncia quinque crucigeris a Spira Andwerpiam vehitur; ut taceam interim hinc Spiram nuntii mercedem, quae, si paulo maior sit schedula, minor batzio non assolet esse.</s>
					<s n="7" xml:lang="la" type="auto">Ita homines lucro sunt apud nos dediti, ut liberalitatis officiorumque sint immemores; nihilque agent, quin statim pecuniam, pecuniam vociferabunt: adeo ut iustum premium nonnunquam despicient, et nisi pro libidine postulantis dederis, literas recusabunt.</s>
					<s n="8" xml:lang="la" type="auto">Non vellem tibi hac in re molestus esse, si non undique tanta literarum adveheretur copia.</s>
					<s n="9" xml:lang="la" type="auto">Officium meum, fidemque, et diligentiam promitto, nec recusabo labores quoscunque in inquirendo nuntio.</s>
					<s n="10" xml:lang="la" type="auto">Caeterum deinceps quod exponendum erit, rationibus inseram, quas ubi commodum fuerit tibi mittam.</s>
					<s n="11" xml:lang="la" type="auto">Scio quam non desideres detrimentum meum.</s>
					<s n="12" xml:lang="la" type="auto">Proinde quas misi, horum tibi donabo pretium, idque lubens, quod noverim te patriae meae iis consuluisse et bonis.</s>
					<s n="13" xml:lang="la" type="auto">Quas posthac miseris, harum pondus pretiumque inscribam, si vis per veredarium mitti.</s>
					<s n="14" xml:lang="la" type="auto">Sin vero scribis, ut per proximum absque pretio mittam, diutius servabuntur; tamen possent in mense ut plurimum mitti.</s>
				</p>
				<p>
					<s n="15" xml:lang="la" type="auto">Igitur si tu ab aliis literas per veredarium mittendas acceperis, pretium veredarii una accipito.</s>
					<s n="16" xml:lang="la" type="auto">Haec de literis ad te scribenda duxi: nunc ad alia.</s>
				</p>
				<p>
					<s n="17" xml:lang="la" type="auto">Aedidit d. Petrus Martyr librum de eucharistia, cui disputationem cum Oxoniensibus nostris adiunxit.</s>
					<s n="18" xml:lang="la" type="auto">Hunc librum, si commode possem, ad te mittam.</s>
					<s n="19" xml:lang="la" type="auto">Laudes item Buceri defuncti celebrarunt tum carmine tum prosa Angli nostri.</s>
				</p>
				<p>
					<s n="20" xml:lang="la" type="auto">Studium et pietatem in qualitercunque meritum utinam vidisses; et ut videas, libellum iis inclusi.</s>
					<s n="21" xml:lang="la" type="auto">Buceri mors maximum concordiae commodum affert Angliae.</s>
					<s n="22" xml:lang="la" type="auto">Cupiunt proceres Anglorum virum non minus eo doctum, qui vices eius ageret: cupio ego illo synceriorem magisque stabilem.</s>
					<s n="23" xml:lang="la" type="auto">Si quem nosceres tanto onere dignum, fac sciam.</s>
					<s n="24" xml:lang="la" type="auto">Non dubitarem, quin posset facile ad tantum fastigium promoveri opera aliquorum quos novi, et qui mecum hac de re colloquuti sunt.</s>
					<s n="25" xml:lang="la" type="auto">Non carebit amicis et honore, quisquis fuerit: caeterum ut solet veritas individuum habere comitem odium, ita a malis nill nisi mala expectabit.</s>
					<s n="26" xml:lang="la" type="auto">Consule patriae nostrae et religioni, si potes.</s>
					<s n="27" xml:lang="la" type="auto">Patet locus docto, si is a partibus nostris est.</s>
					<s n="28" xml:lang="la" type="auto">Vicit veritas.</s>
					<s n="29" xml:lang="la" type="auto">De Magdeburgensibus nihil certi audio.</s>
					<s n="30" xml:lang="la" type="auto">Anglia tranquilla est.</s>
					<s n="31" xml:lang="la" type="auto">Invasit Londonienses pestilens sudor, Anglicus appellatus.</s>
					<s n="32" xml:lang="la" type="auto">Defuncti sunt ultra nongenti unica septimana: sed deo favente cessat iam plaga iraque divina.</s>
					<s n="33" xml:lang="la" type="auto">Dominus concedat nobis suam gratiam!</s>
					<s n="34" xml:lang="la" type="auto">Uxorem, liberos, doctos et pios omnes diligenter salutato.</s>
				</p>
				<p>
					<s n="35" xml:lang="la" type="auto">Tuus, I. B.</s>
				</p>
				<p>
					<s n="36" xml:lang="la" type="auto">Scripsit mihi hodie Coloniensis amicus, Magdeburgenses erupisse, maximamque victoriam reportasse; adeo ut omnis generis alimenti copiam magnam ab inimicis sint adepti.</s>
				</p>
				<p>
					<s n="37" xml:lang="la" type="auto">Certo nuntiatur apud nos, Magdeburgenses miro stratagemate hostes fefellisse 15 iunii.</s>
					<s n="38" xml:lang="la" type="auto">Iuvenes indutos vestibus muliebribus emiserunt herbatum: praesidium militum adiunxerunt.</s>
					<s n="39" xml:lang="la" type="auto">Adversa pars rata vere fuisse virgines, impetu facto, quasi certi de praeda, incursionem faciunt.</s>
					<s n="40" xml:lang="la" type="auto">Fingunt fugam virgines: praesidium ut defendant properant.</s>
					<s n="41" xml:lang="la" type="auto">Tandem iuvenes, abiecta larva, armatos se ostendunt: inimicum invadunt, atque in fugam compellunt.</s>
					<s n="42" xml:lang="la" type="auto">Ceciderunt Mauritiani milites ad octingentos.</s>
					<s n="43" xml:lang="la" type="auto">Post hanc victoriam, elatiores aliquantulum facti, inimicum iterum invadunt; ubi Mardburgensium corpora occisa currubus tribus quatuorve plena in civitatem vexerant.</s>
					<s n="44" xml:lang="la" type="auto">Inimicorum non minus quingentos tamen occisos nuntiatur.</s>
					<s n="45" xml:lang="la" type="auto">Haec refert nuntius, qui a Magdeburg huc venit.</s>
					<s n="46" xml:lang="la" type="auto">Haec quaeso d. Sebastiano amico meo communicato.</s>
				</p>
				<p>
					<s n="47" xml:lang="de" type="auto">Dem vornehmen weisen Herrn Heinrich Bullinger, Predikanten, meinem günstigen Herrn und Freunde.</s>
				</p>
				<p>
					<s n="48" xml:lang="de" type="auto">Zürich.</s>
				</p>
			</div>
		</body>
	</text>
</TEI>
