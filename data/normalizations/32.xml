<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization32">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #32</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salve, amplissime atquedoctissime.</s>
					<s n="2" xml:lang="la" type="auto">D. Bullingere.</s>
				</p>
				<p>
					<s n="3" xml:lang="la" type="auto">Superioribus diebus fratrem meum Christianum ad me vocavi propter iniurias mihi a quibusdam meis affinibus illatas, ut videlicet mihi esset ea in re et advocatus et consiliarius; nemo enim sibi ipsi mederi potest, sed (ut aiunt) in propriis morbis est quaerendus medicus.</s>
					<s n="4" xml:lang="la" type="auto">Quia vero ea causa prolixior et frater diutius a sua ecclesia abesse coactus fuit, quam arbitrati fueramus, quaeso te, habeas eum excusatum.</s>
					<s n="5" xml:lang="la" type="auto">Retulit autem ea mihi frater de te, quibus vehementer sum delectatus exhilaratusque.</s>
					<s n="6" xml:lang="la" type="auto">Nam quum bonus quidam amicus admonuisset me, quod D. Pellicani nepos fama atque existimationem meam apud vos graviter, immerito tamen et falso attrivisset, in eam veni opinionem, ut id apud te quoque factum esse existimarem.</s>
					<s n="7" xml:lang="la" type="auto">Quare, cum ipse te eo nomine compellare non possem, commisi rem germano meo fratri; nam ea semper tua fuit apud me authoritas estque etiamnum hodie ac erit quoque in posterum (dante deo), ut vix aliud mihi molestius ac intolerabilius fore videretur quam male apud te audire.</s>
					<s n="8" xml:lang="la" type="auto">Sed liberavit me ista solicitudine frater meus, qui dixit de me nihil unquam sinistri rumoris aut famae ad aures tuas pervenisse.</s>
					<s n="9" xml:lang="la" type="auto">Quo audito dici non potest quantopere sim gavisus, teque rogare ac obsecrare constitui, ne secus in Hospinianum tuum afficiaris, quam te affectum esse video experiorque, nec aliter de eo sentias quam de homine syncero et candido et in orthodoxa religione rectissime instructo, quique se totum ecclesiasticis manciparit functionibus.</s>
					<s n="10" xml:lang="la" type="auto">Quod ad gradus (quos vocant) attinet, a quibus me stare audivisti, novi... me non vanos et superbos titulos, sed ordinem amare, atque uti omnino ea in re sententiam meam exploratam habeas, orationes duas, quas hic habui, descriptas dedi mei fratri, ut tibi (si vacaret) legendas offerret.</s>
					<s n="11" xml:lang="la" type="auto">Quodsi ea sententia mea tibi erronea videbitur, quaeso te, mi D. Bullingere, per amorem Christi illius me admone; nam meliora edoctus libentissime cessero.</s>
				</p>
				<p>
					<s n="12" xml:lang="la" type="auto">Vale cum uxore et liberis tuis in domino Iesu prosperrime, quos meis verbis saluta officiosissime.</s>
				</p>
				<p>
					<s n="13" xml:lang="la" type="auto">Datae postridie calendas februarias[?] Basileae anno humanae salutis 1548.</s>
				</p>
				<p>
					<s n="14" xml:lang="la" type="auto">Tuus ex animo Johannes Hospinianus.</s>
				</p>
				<p>
					<note type="address">[Adresse:]</note>
					<s n="15" xml:lang="la" type="auto">Divinarum humanarumque literarum scientissimo viro D. Heinricho Bullingero, ecclesiae Tigurinae antistiti primario, domino et patrono suo multis nominibus observandissimo.</s>
					<s n="16" xml:lang="de" type="auto">Zürich.</s>
				</p>
			</div>
		</body>
	</text>
</TEI>
