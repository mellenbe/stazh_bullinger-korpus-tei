<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8322">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8322</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tuas per huncce nuncium missas, alteras, quas scribis per Küngßfeldam missas, nondum, quod sciam, vidi; aderit tamen hisce diebus hic oeconomus ille noster, qui eas procul dubio secum feret.</s>
					<s n="3" xml:lang="la" type="auto">Ego aliquot iam septimanis nullum habere potui, qui ad vos proficisceretur; alioqui citius aliquid saltem scripsissem.</s>
					<s n="4" xml:lang="la" type="auto">Quae nunc habeo, plaeraque ad Gvaltherum nostrum scribo, qui ea tecum habebit communia.</s>
				</p>
				<p>
					<s n="5" xml:lang="la" type="auto">Fuit interea nobiscum quoque Gniphaeus ille, qui publicam actionem nobiscum instituere voluisset de Brentiana illa ubiquitate; sed locum ei dedimus nullum.</s>
					<s n="6" xml:lang="la" type="auto">Interea privatim egimus cum illo et persuasimus etiam ei, ut Genevam proficisceretur, et sic discessit a nobis, ut, quamvis illum hominem motae mentis esse iudicemus, nostrum tamen factum esse aut non procul eum a nobis abesse existimemus.</s>
				</p>
				<p>
					<s n="7" xml:lang="la" type="auto">Genevę autem illum plenius confirmandum fore speramus.</s>
					<s n="8" xml:lang="la" type="auto">Conquestus est valde, quod non diutius Tiguri manserit, et hinc quoque se citius abripuisset, nisi illum demulciendo familiariter retinuissemus.</s>
					<s n="9" xml:lang="la" type="auto">Porro pro tuis maximas tibi ago gratias et praesertim pro historia illa Heidelbergensi; eam tibi his inclusam remitto.</s>
					<s n="10" xml:lang="la" type="auto">Hic catenae nobis aureae publicam pacem, quam ligare debuerant, dissolvere, ut ex iis, quae ad G[ualtherum] scripsi, cognosces.</s>
					<s n="11" xml:lang="la" type="auto">Steigerus, Manuel, Bernhardus Erlachius et plures alii sunt integri; sed alii omnes leges perrumpere iampridem sategerunt et nunc occasionem se nactos existimantes spe sua frustrati omnem in nos bilem egerunt.</s>
					<s n="12" xml:lang="la" type="auto">Plura dicere possem, quam scribere audeam.</s>
					<s n="13" xml:lang="la" type="auto">Sic sunt rerum vices.</s>
					<s n="14" xml:lang="la" type="auto">Ego vereor, ne foedus illud Sabaudicum gradus sit futurus conscendendi nobis ad Gallicum etiam.</s>
					<s n="15" xml:lang="la" type="auto">Quod dominus a nobis avertat!</s>
					<s n="16" xml:lang="la" type="auto">De reliquis alias, cum minus fuero occupatus.</s>
				</p>
				<p>
					<s n="17" xml:lang="la" type="auto">Salutant te nostri omnes diligenter; ego tuis quoque omnibus salutem precor.</s>
				</p>
				<p>
					<s n="18" xml:lang="de" type="auto">Bernò 16. Julii 1570.</s>
				</p>
				<p>
					<s n="19" xml:lang="la" type="auto">Tuus Iohannes Hallerus.</s>
				</p>
				<p>
					<s n="20" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
			</div>
		</body>
	</text>
</TEI>
