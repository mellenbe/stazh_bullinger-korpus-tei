<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3097">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3097</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ad nuperas tuas properanter, quemadmodum et nunc, scripsi.</s>
					<s n="3" xml:lang="la" type="auto">Interea iis, de quibus in aliis meis literis mentionem feci, diligentius perpensis te Brenzii responsionem consulto et prudenter omisisse deprehendo, neque digna sunt ipsius iamdudum explosa puerilia, ne dicam phanatica argumenta, quibus singulatim obviam eatur.</s>
					<s n="4" xml:lang="la" type="auto">Fatentur sane omnes pii, quos Heidelberge ex doctis maiorem partem a te stare scias, te adversariorum omnium argutias viriliter expunxisse.</s>
				</p>
				<p>
					<s n="5" xml:lang="la" type="auto">Quare deo nostro imprimis, deinde et tibi gratię debitę agendę semper erunt.</s>
					<s n="6" xml:lang="la" type="auto">Princeps noster ut male institutus et iuditio nondum pollens libenter ecclesiam Wittenbergicam sectaretur.</s>
					<s n="7" xml:lang="la" type="auto">Hinc est, cur diligentissime disquirit pro veteri et primęvo Lutherano.</s>
					<s n="8" xml:lang="la" type="auto">Igitur ex multis tandem Illyricum sibi delegit, qui Heidelbergicę ecclesię episcopus sit etc. et si quid integri hic inveniatur, destruat, ut multi hic sentiunt.</s>
				</p>
				<p>
					<s n="9" xml:lang="la" type="auto">In colloquium consenserunt omnes imperii status; sed modus, locus, persone et tempus non possunt conveniri; credo illud ad kalendas Gręcas effectum sortiturum.</s>
				</p>
				<p>
					<s n="10" xml:lang="la" type="auto">Marchio Albertus vitam Pfortzemii die 8. ian.</s>
					<s n="11" xml:lang="la" type="auto">fęlicissime adeoque christiane finivit, ut secundum vitę anteacte rationem pro miraculo dei merito habendum sit, deo laus.</s>
				</p>
				<p>
					<s n="12" xml:lang="la" type="auto">Sacrifici encomium cantant, haud dubie ante victoriam.</s>
					<s n="13" xml:lang="la" type="auto">De rebus imperii nil boni mihi polliceor.</s>
					<s n="14" xml:lang="la" type="auto">Saxonum lapsus vagatur in plateis.</s>
					<s n="15" xml:lang="la" type="auto">Tigurinorum hortus apud synceros omnes floret.</s>
					<s n="16" xml:lang="la" type="auto">Auxilium Turcicum daturi sunt ordines in suorum ipsorum perniciem.</s>
				</p>
				<p>
					<s n="17" xml:lang="la" type="auto">Vale cum senatu sanctissimo, symmistis et aliis amicis fratribusque in domino.</s>
				</p>
				<p>
					<s n="18" xml:lang="la" type="auto">Brevi hin deo dante solvam Ratisbonam repedaturus, ubi tempus nobile mihi inutiliter terendum erit.</s>
					<s n="19" xml:lang="la" type="auto">Vale et d. Petrum Martirem nominatim ex me saluta.</s>
				</p>
				<p>
					<s n="20" xml:lang="la" type="auto">Philippo Melanchtoni studebo huc facere vocationem, licet fortassis frustra laborabo.</s>
				</p>
				<p>
					<s n="21" xml:lang="la" type="auto">Ex Heidelberga 13. ianuarii anno etc. 57.</s>
					<s n="22" xml:lang="la" type="auto">Tuus G[eorgius] L[aetus].</s>
				</p>
				<p>
					<s n="23" xml:lang="la" type="auto">Epitaphium: Hic iacet Albertus princeps, dux, marchio, terror Sacrificis ingens spesque decusque piis.</s>
				</p>
				<p>
					<note type="address">[Adresse:]</note>
					<s n="24" xml:lang="de" type="auto">Dem ehrwürdigen und hochgelehrten Herrn Heinrichen Bullinger, der Kirchen Zürich frommen und treuem verkehren<note target="fn1" type="footnote"/>, zu handen.</s>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
