<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5768">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5768</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Spero te, mi frater, iamiam accepisse nostras literas una cum symbolo amoris incluso; tum intelligas literas tuas, quas tu tradideras aurigae, nobis esse traditas.</s>
				</p>
				<p>
					<s n="3" xml:lang="la" type="auto">Cura tu sedulo, ne princeps Wirtembergensis libellos spargat per Galliam et turbas atque contentiones excitet.</s>
				</p>
				<p>
					<s n="4" xml:lang="la" type="auto">Sedulus est ille princeps et modis omnibus Lutheri doctrinam de coena domini, hoc est, Confessionem Augustanam cum Apologia omnibus obtrudere satagit.</s>
				</p>
				<p>
					<s n="5" xml:lang="la" type="auto">Bonus est alioqui princeps, sed hac in re mire festinans.</s>
				</p>
				<p>
					<s n="6" xml:lang="la" type="auto">Exortae sunt nunc turbae in Saxonia propter Catechismum Palatini, his quidem approbantibus, illis eundem abominantibus.</s>
				</p>
				<p>
					<s n="7" xml:lang="la" type="auto">Dicunt hi principem factum esse Zwinglicum et Calvinicum.</s>
				</p>
				<p>
					<s n="8" xml:lang="la" type="auto">Scis Sulcerum subscripsisse Argentinae in causa Zanchi Augustanae Confessioni et Apologiae.</s>
				</p>
				<p>
					<s n="9" xml:lang="la" type="auto">Scis Eberum contra nostram doctrinam scripsisse librum de coena, in quo absurda sunt plurima.</s>
				</p>
				<p>
					<s n="10" xml:lang="la" type="auto">In Germanico exemplo habet nomen Calvini quod coniungit cum Zwinglii palam, sed in Latino non posuit.</s>
				</p>
				<p>
					<s n="11" xml:lang="la" type="auto">Legatus regis Galliae multa mecum contendit de foedere pangendo cum rege, idque tuo iussu, qui colloquutus sis cum eo Basileae ea de re.</s>
				</p>
				<p>
					<s n="12" xml:lang="la" type="auto">Ego finxisse illum omnia arbitror.</s>
				</p>
				<p>
					<s n="13" xml:lang="la" type="auto">Neque enim illi fidendum esse audio.</s>
				</p>
				<p>
					<s n="14" xml:lang="la" type="auto">Librum Ochini non legi, nec vacaret legere.</s>
					<s n="15" xml:lang="la" type="auto">Minime autem puto illum facere cum Servetanis, Grybaldistis et Blandratistis, quos palam exsecratur.</s>
				</p>
				<p>
					<s n="16" xml:lang="la" type="auto">Et Thretio in Poloniam profecturo affirmavit sancte se abominari Italos in Polonia contra adorandam trinitatem disputantes.</s>
				</p>
				<p>
					<s n="17" xml:lang="la" type="auto">Promisit etiam illi se daturum literas contra istos nebulones.</s>
				</p>
				<p>
					<s n="18" xml:lang="la" type="auto">Ac dedit, ni fallor.</s>
				</p>
				<p>
					<s n="19" xml:lang="la" type="auto">Ergo si firmas rationes diluit infirmioribus inscitiae magis et senio deliro quam malitiae tribuo.</s>
				</p>
				<p>
					<s n="20" xml:lang="la" type="auto">Superioribus diebus ex casu gravi mortua est eius uxor, relictis illi liberis etc.</s>
				</p>
				<p>
					<s n="21" xml:lang="la" type="auto">Admodum est miser.</s>
				</p>
				<p>
					<s n="22" xml:lang="la" type="auto">Puto ipsum afflictissimum aliis non diu supervicturum.</s>
				</p>
				<p>
					<s n="23" xml:lang="la" type="auto">De caeteris scripsi ad d. Calvinum et Ionvilleum.</s>
				</p>
				<p>
					<s n="24" xml:lang="la" type="auto">Te oro ut pergas sedulo ad nos de rebus Galliae scribere.</s>
				</p>
				<p>
					<s n="25" xml:lang="la" type="auto">Vale et nos ama.</s>
					<s n="26" xml:lang="la" type="auto">12 iunii 1563.</s>
				</p>
				<p>
					<s n="27" xml:lang="la" type="auto">Bullingerus tuus Non relegi.</s>
				</p>
				<p>
					<s n="28" xml:lang="la" type="auto">Clarissimo viro d. Theodoro Bezae, Genevensis ecclesiae fideli ministro, domino meo honorando et fratri carissimo.</s>
				</p>
				<p>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
