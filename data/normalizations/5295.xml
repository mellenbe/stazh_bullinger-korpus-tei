<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5295">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5295</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepimus, domini honorandi et fratres charissimi, per certum nuncium ex Gallia a Guysianis (auxiliantibus aliquot in Gallia magnatibus coniuratis, inprimis autem cardinalibus, episcopis et clero) maximas esse turbas excitatas et quotidie extremam contra fideles exerceri saevitiam.</s>
					<s n="3" xml:lang="la" type="auto">Quae ut omnia rectius intelligatis, mitto, quae inde ex Aurelia, ubi fidelium colligitur exercitus, accepi, vobis quoque charis communicanda fratribus.</s>
					<s n="4" xml:lang="la" type="auto">Principio habetis descriptionem brevem crudelitatis abominandae Guysianorum, quam exercuerunt contra ecclesiam Wassensem, unde colligetis, quid consilii concoeperint illi homines contra omnes Christi fideles Galliae ecclesias.</s>
					<s n="5" xml:lang="la" type="auto">Deinde mitto protestationem illustrissimi principis Ludovici ducis Burbonii, qui est princeps Condensis, Gallica lingua aeditam atque impressam, hic autem conversam in Germanicam a d. d. Georgio Cellario ita iubente amplissimo huius urbis magistratu, apud quem est Gallicum exemplum.</s>
					<s n="6" xml:lang="la" type="auto">Ergo non est, quod quicquam in ea vobis sit suspectum.</s>
				</p>
				<p>
					<s n="7" xml:lang="la" type="auto">Intelligetis ex ea totius rei negotium, et quod nostri non sunt seditiosi contra regem, sed conari eos coniuratos et seditiosos contra regem in ordinem redigere, regem liberare et pacem regno reddere etc.</s>
					<s n="8" xml:lang="la" type="auto">His adiunxi epistolam d. Bezae; ita enim voluit, ut ipsam communicarem fratribus Basiliensibus, Schaffhusianis, Sangallensibus, Rhetis.</s>
					<s n="9" xml:lang="la" type="auto">Videtis, quid facto opus sit, optimi fratres.</s>
				</p>
				<p>
					<s n="10" xml:lang="la" type="auto">Clamandum erit nobis sedulo et absque intermissione ad dominum, exhortanda ad supplicationem ecclesia.</s>
				</p>
				<p>
					<s n="11" xml:lang="la" type="auto">Confirmandae sunt etiam nostrae fidei creditae ecclesiae; etenim, si superiores fuerint papistae in Gallia, facinore nephando animati imminebunt et nobis.</s>
					<s n="12" xml:lang="la" type="auto">Sed et nostri papistae istis nihilo sunt mitiores, neque dubium est non alio fine coeptum esse concilium Tridentinum, quam ut caussae apud plebem saltem probabiles praetexantur persequtioni truculentissimę, quam iam annis aliquot fabricati sunt.</s>
					<s n="13" xml:lang="la" type="auto">Utinam vero nos vera poenitentia fideque domino occurreremus; est hic clemens ad condonandum poenitentibus delicta et potens ad servandum suos.</s>
				</p>
				<p>
					<s n="14" xml:lang="la" type="auto">In hoc valete, domini colendi et fratres charissimi.</s>
					<s n="15" xml:lang="la" type="auto">Tiguri 23. aprilis 1562.</s>
					<s n="16" xml:lang="la" type="auto">Salutant vos fratres omnes.</s>
				</p>
				<p>
					<s n="17" xml:lang="la" type="auto">Bullingerus vester.</s>
				</p>
				<p>
					<s n="18" xml:lang="la" type="auto">Certum est peti ab Helvetiis militiam atque ideo Salodori comitia celebranda foederatorum 26. aprilis.</s>
					<s n="19" xml:lang="la" type="auto">Petuntur autem nomine regis (ficti vel captivi) milites 4000.</s>
					<s n="20" xml:lang="de" type="auto">Meine gnädigen Herren verbieten den Iren zu laufen bei Ehre, nicht und gut und ewiger Verlierung des Vaterlands; haben ein gemein Gebet angesehen etc. handelt in diesem Handel mit Bernen etc.</s>
				</p>
				<p>
					<s n="21" xml:lang="la" type="auto">Fidelibus Christi Iesu servis d. Valentino Fortmüllero et reliquis vigilantissimis Sangallensis ecclesiae ministris, dominis honorandis et fratribus meis charissimis.</s>
					<s n="22" xml:lang="la" type="auto">Sangallen.</s>
				</p>
			</div>
		</body>
	</text>
</TEI>
