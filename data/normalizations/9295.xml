<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9295">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9295</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ambas tuas epistolas, vir clarissime et compater honorande, accepi una cum novis rebus, quas me d. amanno, quaestori et reliquis viris tui amantissimis communicare iussisti.</s>
					<s n="3" xml:lang="la" type="auto">Feci id studiose.</s>
					<s n="4" xml:lang="la" type="auto">Agunt illi mecum tibi gratias, quas possunt maximas, teque salvum desyderant omnes ex animo.</s>
					<s n="5" xml:lang="la" type="auto">Ut vero ad interrogata tua respondeam, scias d. amannum nostrum Schulerum, ut est vir eximii spiritus et singularis studii, hoc poema inter reliqua innumera suae vocationis negotia sibi ipsi quasi composuisse.</s>
					<s n="6" xml:lang="la" type="auto">Rogatum vero a quibusdam bonis viris illud latius vagari passum esse, adeo ut quidam, quibus hoc apprime placuit, consenserint se id inscio d. amanno velle curare ut imprimatur.</s>
					<s n="7" xml:lang="la" type="auto">Venerunt ad me rogantes, quid ego in hac re consulerem.</s>
					<s n="8" xml:lang="la" type="auto">Dixi ego, ut et in veritate sentio, laborem hunc dignum quidem esse, qui omnibus bonis communicatur; mihi vero inconsultum videri huic bono viro, cui nescio quid exprobrationis a malevolis sequi posset, tantam molestiam iniungere.</s>
					<s n="9" xml:lang="la" type="auto">Etsi enim d. amanni nomen non assignetur, tamen quibusdam papistis esse cognitum hoc poema ab ipso esse compositum.</s>
				</p>
				<p>
					<s n="10" xml:lang="la" type="auto">Iussi itaque, ut suum institutum d. amanno prius indicent et ad ipsius tum voluntatem acquiescant.</s>
					<s n="11" xml:lang="la" type="auto">Cum vero interea Cornerus noster Tigurum peteret, quidam temere de tuis negotiis et laboribus incumbentibus parum cogitantes hunc tibi illud poema offerre iusserunt, sibi nimirum persuadentes te ipsum mox pro sua concepta opinione instructurum, quomodo negotium hoc tam apud ipsummet magistratum quam apud illos etiam, quorum est illa examinare, quae typographis committuntur, exequi debeat.</s>
				</p>
				<p>
					<s n="12" xml:lang="la" type="auto">Sed Cornerus forte illorum mentem tibi explanare non potuit; ego, ut penes ipsos comperi, haec tibi paucis adumbrare volui.</s>
					<s n="13" xml:lang="la" type="auto">Tu pro tua antiqua humanitate haec ab imperitioribus et agrestissimis hominibus in meliorem partem suscipe et me cum omnibus verbi agri nostri ministris commendatissimum habere perge.</s>
				</p>
				<p>
					<s n="14" xml:lang="la" type="auto">Claronae 22. aprilis anno 1573.</s>
				</p>
				<p>
					<s n="15" xml:lang="la" type="auto">Iohan[nes] Hugo, compater tuus ex animo.</s>
				</p>
				<p>
					<s n="16" xml:lang="la" type="auto">Clarissimo ornatissimoque viro d. Heinrycho Bullingero seniori, ecclesiae Tigurinae ministro vigilantissimo, domino et compatri meo dilectissimo et plurimum observando.</s>
				</p>
				<p>
					<s n="17" xml:lang="de" type="auto">Meister Henrichen Bullingern, Pfarrern zum grossen Münster zu Zürich.</s>
				</p>
			</div>
		</body>
	</text>
</TEI>
