<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1268">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1268</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. omnes tuas recepi, quibus abunde mihi fecisti satis, mi charissime et optime frater.</s>
					<s n="2" xml:lang="la" type="auto">Gandaviensis ille quandoquidem suspitionem tibi imposturę movit ac innumeris fere quęstionibus a me tentatus est, quibus sic respondit ac ita sibi per omnia constitit, ut nullam prorsus in animo meo suspitiunculam reliquam fecerit.</s>
					<s n="3" xml:lang="la" type="auto">Invenit hic comitem, quocum recta Basileam proficisceretur.</s>
					<s n="4" xml:lang="la" type="auto">Scripsi illi commendatitias ad quosdam amicos nobiles.</s>
					<s n="5" xml:lang="la" type="auto">Iuvenis est haud vulgariter eruditus, philisophica probe tenere mihi visus est etiam cum legum non mediocri peritia; mathematica ita didicit, ut instrumenta eius disciplinę miro artificio conficere possit, in Graecis aliquantousque promovit, Latine ut loquatur coram audisti, mecum certe multum apposite ac signate, ut nihil dubitem ingenium illud magna diligentia in studia incubuisse.</s>
					<s n="6" xml:lang="la" type="auto">Literas hic scripsit ad Cornelium Basdorfium, Caes[areae] m[aiesta]tis medicum, quas Augustam perferendas quamprimum curabo cogniturus postea, quid medicus responderit.</s>
				</p>
				<p>
					<s n="7" xml:lang="la" type="auto">Italus ille quod iam tertio spe sua frustratus est, Sangalli, isthic et Basileę, multum mihi dolet, quando nonnisi manuum labore, unde frugalis vivat, quęrit; pudet me profecto Germanorum nomine tantę inhumanitatis, deinde etiam evangelicorum nomine tam extinctę charitatis erga domesticos fidei.</s>
					<s n="8" xml:lang="la" type="auto">Multo certe aliter renascentis evangelii initio animati eramus in exules, cum tamen flores illos solidiores iam fructus merito sequerentur.</s>
					<s n="9" xml:lang="la" type="auto">Quam tu id genus hominibus piis pariter et impiis adobruaris, ex me facile coniecturem facio, qui longe plus quotidie, quam reditus mei ferant, exigor et impertiendum tamen hilariter ac benigne pro facultatum a domino nobis datarum mensura, quę hinc etiam exundantior subinde in sinum nostrum redibit, quo fuerit a nobis in alios collata confertior.</s>
				</p>
				<p>
					<s n="10" xml:lang="la" type="auto">Tuorum luxuria nihil miror quod egestatem individuam habet pedissequam; id enim praemii ubique aufert inepta ista et intempestiva fortunarum profusio, quam utinam Tridentina synodus sua, qua valere se putat authoritate quamprimum coherceret suaque in hanc fulmina fortiter torqueret; sed quidvis illo citius.</s>
				</p>
				<p>
					<s n="11" xml:lang="la" type="auto">Si quid ad Hungaricas ecclesias scripseris, nullo negocio vel ad Geryona illum medicum vel Buflerum misero.</s>
					<s n="12" xml:lang="la" type="auto">Tu scribe ac velut praesens quoddam numen ecclesiis illis ades, de fide, qua reddentur tuę litere securus esto; ego hic tibi ad hanc aram diligenter advigilabo.</s>
				</p>
				<p>
					<s n="13" xml:lang="la" type="auto">Quinam illi ordines sint, qui concilium contemnant, nondum accepi; hoc unum, quod scripsi, scriptum ab insigni quodam viro, qui caute omnia ac circumspecte ad me propter impendentia sibi pericula.</s>
					<s n="14" xml:lang="de" type="auto">Qui esta quque addit: "haben für gewiss, dass weder ihr noch ich des conciliums Austrag erleben werden; so viel wird eingestreut."</s>
				</p>
				<p>
					<s n="15" xml:lang="de" type="auto">So habe ich erst auf gestört frische Briefe empfangen, da man gar nichts schreibt vom Aufschlag des Concilij; sondern schreibt der (Welser), das es seinen Vorgang habe.</s>
					<s n="16" xml:lang="de" type="auto">Der Mann hat doch viel Kundtschaft, schreibt dabei, dass er gewisslich wisse, wie der Durch stark per mare of aphrica ziehe; aber dies Jahr wird auf Ungerland kein gewaltiger Zug dann ein starker Streif.</s>
					<s n="17" xml:lang="de" type="auto">Es folgt auch noch für und für einen vorigen und gestorigen Schreiben, dass der Kaiser gar schwach und sich sei und der Papst sein Auge auf des Kaisers Tod oder Gesundheit setze; denn so er die Exequition nicht ersuchen, werde er dem Concilio einen krummen Weg der Verlängerung finden.</s>
				</p>
				<p>
					<s n="18" xml:lang="la" type="auto">Pro tua illa singulari perpetuaque scribendi officiositate maximas tibi gratias habeo seduloque curabo, ne quid earum rerum, quę ipse ex dignis fide hominibus rescivero, unquam ignores.</s>
					<s n="19" xml:lang="la" type="auto">Quę Musculus ex Augusta de concilio accepit, vereor ut ita se habeant.</s>
					<s n="20" xml:lang="la" type="auto">Plausibiliora vero quemadmodum certiora, quę Dilgerus vester ex Galliis, pro quibus maximis maiores tibi gratias ago.</s>
				</p>
				<p>
					<s n="21" xml:lang="la" type="auto">Dominus noster Iesus Christus sic omnia moderetur, ut sub alis ipsius tutis nobis esse liceat a rapacibus istis lupis et aquilis, quamquam fieri non potest, ut longiore pace fruamur, nisi maturiore nobis resipiscentia cęlestem imperatorem propicium reddamus.</s>
					<s n="22" xml:lang="la" type="auto">Urgete igitur hanc, quos s[piritus] s[anctus] episcopos posuit ad regendam ecclesiam dei, quam acquisivit sanguine suo.</s>
					<s n="23" xml:lang="la" type="auto">Ego si ex pessimis sęculi huius moribus, quid futurum sit, divinare opporteat, nihil aliud quam malo nodo malum cuneum<note target="fn1" type="footnote"/> divinavero; cęlestem patrem suplicibus votis precemur, ut omnium pectora ad meliorem et dignam christianis hominibus frugem refingat.</s>
				</p>
				<p>
					<s n="24" xml:lang="la" type="auto">A Polono isto Floriano prudenter mihi admonitus a te cavebo.</s>
					<s n="25" xml:lang="la" type="auto">Nihil addo, quum sciam sexcentis nunc te curis districtum propter vestram synodum Tigurinam, quę utinam Tridentinam istam, ut simplici veritatis studio vincit, ita etiam, quaqua patet christianus orbis authoritate sua superaret.</s>
				</p>
				<p>
					<s n="26" xml:lang="la" type="auto">Bene vale, mi venerande charissimeque Bullingere, cum domo tua et administris in opere domini, cui me nunquam non accuratissime commenda.</s>
					<s n="27" xml:lang="la" type="auto">Vituduri, 4. maii 1551.</s>
				</p>
				<p>
					<s n="28" xml:lang="la" type="auto">T[uus] Amb[rosius] Bl[aurerus].</s>
				</p>
				<p>
					<s n="29" xml:lang="la" type="auto">Sunnemanni cuasa cave tibi excidat.</s>
				</p>
				<p>
					<s n="30" xml:lang="la" type="auto">Praestantissimo viro d. Heinricho Bullingero, d. et amico suo omnibus modis summo.</s>
				</p>
				<p>
					<s n="31" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
