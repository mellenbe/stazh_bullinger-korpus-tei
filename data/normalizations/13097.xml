<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization13097">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #13097</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diu nullas ad te dedi,<note target="fn1" type="footnote"/> Erbi charissime frater, quod negotiis oppressus cogar saepius negligere amicos.</s>
					<s n="3" xml:lang="la" type="auto">Sed nosti haud dubie me nihilo segnius amare te.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="la" type="auto">Res ecclesiae nostrae habent satis recte.</s>
					<s n="5" xml:lang="la" type="auto">Domino sit gratia!</s>
					<s n="6" xml:lang="la" type="auto">Utinam diu ita habeant!</s>
					<s n="7" xml:lang="la" type="auto">Vidimus enim in Germanicis ecclesiis eam mutationem, quam nemo credidisset, si huius vel somnium audisset ante annum.</s>
					<s n="8" xml:lang="la" type="auto">Verum dominus ita probat suos et suis excutit veternum.</s>
					<s n="9" xml:lang="la" type="auto">Eripit arundineum baculum<note target="fn2" type="footnote"/> ex manibus nostris.</s>
					<s n="10" xml:lang="la" type="auto">Eripit spem in carnem,<note target="fn3" type="footnote"/> in foedera, in principes,<note target="fn4" type="footnote"/> in sotios.<note target="fn5" type="footnote"/></s>
					<s n="11" xml:lang="la" type="auto">Ecclesia praedicatione grandescit; divino auxilio defenditur.</s>
					<s n="12" xml:lang="la" type="auto">Arbitror ego longe atrociora sequutura, ubi consilii<note target="fn6" type="footnote"/> decreta omnibus nobis adoranda proponentur!<note target="fn7" type="footnote"/></s>
					<s n="13" xml:lang="la" type="auto">At nihilominus servabit ecclesiam suam dominus, licet per tribulationes.<note target="fn8" type="footnote"/></s>
					<s n="14" xml:lang="la" type="auto">Rursus hostes suos et persequutores ecclesiae committet inter se et perdet in aeternum, cuius quidem specimen hodie cernimus in caesare<note target="fn9" type="footnote"/> et papa<note target="fn10" type="footnote"/>, qui coniunctis copiis Germaniam invaserunt, iam vero propter caesum pontificis filium, Petrum Aloysium<note target="fn11" type="footnote"/>, ita committuntur, ut non sine sanguine putetur simultas terminanda.</s>
					<s n="15" xml:lang="la" type="auto">Permittamus ergo iudicium domino, qui faciet iustitiam.</s>
					<s n="16" xml:lang="la" type="auto">Nos interim faciamus nostrum officium, orantes.</s>
					<s n="17" xml:lang="la" type="auto">Gratiam nobis concedat, quo id possimus.</s>
				</p>
			</div>
			<div xml:id="div3" corresp="regest3">
				<p>
					<s n="18" xml:lang="la" type="auto">Principi<note target="fn12" type="footnote"/> tuo per eius benevolentiam et humanitatem plane familiaris sum factus.</s>
					<s n="19" xml:lang="la" type="auto">Scripto<note target="fn13" type="footnote"/> iam illi respondi ad quaestionem, num Iudas in coena domini vero corpore et sanguine domini participarit.</s>
					<s n="20" xml:lang="la" type="auto">Poteris ab illo, si videbitur, commode postulare tractatum illum, aut a scribis<note target="fn14" type="footnote"/> illius.<note target="fn15" type="footnote"/><pb type="edition" next="575"/></s>
				</p>
			</div>
			<div xml:id="div4" corresp="regest4">
				<p>
					<s n="21" xml:lang="la" type="auto">Vale et sis fortis semper in domino.</s>
					<s n="22" xml:lang="la" type="auto">21. octobris, Tiguri, 1547.</s>
					<s n="23" xml:lang="la" type="auto">Salutant te fratres omnes.</s>
					<s n="24" xml:lang="la" type="auto">Salutabis tu nobis vicissim vestrates.</s>
					<s n="25" xml:lang="la" type="auto">Bullingerus.</s>
				</p>
			</div>
			<div xml:id="div5" corresp="regest5">
				<p>
					<s n="26" xml:lang="la" type="auto">Non relegi.</s>
				</p>
				<p>
					<note type="address">[Adresse auf der Rückseite:]</note>
					<s n="27" xml:lang="la" type="auto">Praestantissimo viro d. Matthiae Erbio, Richevillanae ecclesiae apud Alsates fideli ministro, domino et fratri suo semper venerando.</s>
					<s n="28" xml:lang="de" type="auto">Reichenwyler.</s>
				</p>
			</div>
		</body>
	</text>
</TEI>
