<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1475">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1475</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi hoc vesperi literas tuas, compater in domino charissime, ex quibus intelligo legisse te libellum meum, cui titulus est: "Wie wyt ein christ schuldig sey gewalt zu lyden" et probare argumentum tractationisque brevitatem et synceritatem.</s>
					<s n="3" xml:lang="la" type="auto">Addis timendum esse, ne a magistratibus plus aequo meticulosis in abusum rapiatur, simulque petis, ut illis occurram alio consimili scripto, cui titulus sit: "Das der oberkeit nit zustande ire underthanen zur abgoterey zu zwingen oder zwingen zu lassen."</s>
					<s n="4" xml:lang="la" type="auto">Abunde intelligo; nolim scienter cuipiam vel tantillum occasionis obiicere, unde in evangelium Christi servatoris nostri et subditorum salutem peccetur.</s>
					<s n="5" xml:lang="la" type="auto">Accommodavi scriptum meum Augustanis fidelibus, e quorum literis intelligebam esse illic quamplurimos, qui, ubi corripiuntur, quod papisticis ceremoniis contra conscientiam communicant, confestim in has voces erumpunt: "Was sollen wir thun?</s>
					<s n="6" xml:lang="de" type="auto">Wir sind arm, gefangene Leute, müssen Gewalt leiden."</s>
					<s n="7" xml:lang="la" type="auto">Deinde cogitavi de magistratus Augustani consilio et instituto, qui nunc ex professo papisticus vel, si mavis, Caesarianus est et noctes diesque cogitat, quomodo plebem pfaffis subiiciat.</s>
					<s n="8" xml:lang="la" type="auto">Haec cogitanti non occurrebat, quid ex scripto meo arrepturi essent magistratus evangelici mundi se, non Christi regno accommodantes, qui hactenus sunt evangelici, ut ex doctrina evangelica defectionis suae praeceptum et palliationem quomodocunque venentur.</s>
					<s n="9" xml:lang="la" type="auto">Verum quicquid sit, curam tuam non improbo nec detrecto etiam hoc argumentum, quod utile et necessarium esse iudicas.</s>
					<s n="10" xml:lang="la" type="auto">Interea tamen patienter, quaeso, accipe, quid me divexet.</s>
					<s n="11" xml:lang="la" type="auto">Argumentum hoc magistratibus nostris accommodandum est, qui nondum a professione veritatis defecerunt.</s>
					<s n="12" xml:lang="la" type="auto">Nam quid attinet illis scribere, qui a Caesare ob id sunt rerum gubernaculis admoti, quod etiam tum, cum nostri regnarunt, papismi se fautores esse declararunt?</s>
					<s n="13" xml:lang="la" type="auto">Nostri autem sic se gerunt in causa Christi, ut vehementer dubitem, habeantne aures patientię, quas necessariis admonitionibus accommodent.</s>
				</p>
				<p>
					<s n="14" xml:lang="la" type="auto">Multo enim illis facilius est patientiam requirere a subditis, qua impiam papismi communicationem ad tempus sub spe nescio qua ferant, quam praestare constantiam resistendi conatibus Satanae evangelicis magistratibus dignam.</s>
				</p>
				<p>
					<s n="15" xml:lang="la" type="auto">Aegerrime ferunt, ut subinde vellicentur a suis concionatoribus, quos non possunt vocare Svevos; quid mihi, putas, eveniet?</s>
					<s n="16" xml:lang="la" type="auto">Sed esto, subeam hoc, quicquid est periculi, quid faciam cum typographum, quem hic habemus usque adeo negligentem ac simul pauperem, ut nec vel nec possit conatibus meis respondere?</s>
					<s n="17" xml:lang="la" type="auto">Scripsi dialogos de Tridentino concilio, quos te vidisse puto; impressionem illorum hic obtinere non potui.</s>
					<s n="18" xml:lang="la" type="auto">Misi Basileam; illic ultra 13 septimanas detinebantur, antequam consultatores ac deputati concluderent nihil esse periculi, si imprimerentur.</s>
					<s n="19" xml:lang="la" type="auto">Postea subieci de divisione decalogi propter Interimistas ecclesiam Augustanam divexantes et de iniusta vi christianis ferenda.</s>
				</p>
				<p>
					<s n="20" xml:lang="la" type="auto">Coactus fui pacisci cum typographo et facere sumptum.</s>
					<s n="21" xml:lang="la" type="auto">Huiusmodi lucubrandi conditio rebus meis quam non sit ferenda, ipse facile poteris coniicere.</s>
					<s n="22" xml:lang="la" type="auto">Est mihi per gratiam domini animus pro mea virili succurrere rebus in ecclesia et causa Christi afflictis, pro quibus noctes ac dies ingemisco et misericordiam clementissimi patris nostri imploro.</s>
					<s n="23" xml:lang="la" type="auto">Verum multis modis impedior, et quicquid est, impetus hebetatur.</s>
				</p>
				<p>
					<s n="24" xml:lang="de" type="auto">Crede Mihi, Freder et compater charissime, wir werden erfahren, wie wenig deren Leute sein, die das Evangelium Christi mit Herzen und Treuen gemeinen.</s>
					<s n="25" xml:lang="la" type="auto">Quod magistratus attinet, nihil polliceor nobis aliud quam surdis narrari fabulam in omnibus, quae ad commonefaciendos illos dicuntur et scribuntur.</s>
					<s n="26" xml:lang="la" type="auto">Dominus, qui stat in medio potentum, calamum, quo illis praescribatur, Turcorum imperatori dedit in manus, quo non atramento chartis inscribat, sed etc.</s>
					<s n="27" xml:lang="la" type="auto">Attamen, sicuti dixi, quoniam a me petis, ut propositum de magistratu argumentum, quod ipse multo poteras et facilius et melius et inter tuos efficius tractare, breviter et perspicue expediam, faciam, quod petis, quantum gratia domini fuero adiutus.</s>
					<s n="28" xml:lang="la" type="auto">Interea tu vide, quomodo consimili scribendi ratione impiissimis Tridentini conciliabuli de eucharistia decisionibus occurras.</s>
					<s n="29" xml:lang="la" type="auto">Habes typographum promptum et instructum, et modo velis, facile, quae huiusmodi sunt, praestare poteris.</s>
					<s n="30" xml:lang="la" type="auto">Optime vale, charissime compater.</s>
					<s n="31" xml:lang="la" type="auto">Scribo dialogos, quibus tracto, quid doctrinae nostrę insit, ob quod vocamur heretici, deinde quid sit in papismo, cuius nos gratia a papistis defecimus, hoc est, an recte papistis cum haeretici tum schismatici vocemur, et inter scribendum subinde occurrit ista cogitatio, quid facis?</s>
					<s n="32" xml:lang="la" type="auto">cui scribis?</s>
					<s n="33" xml:lang="la" type="auto">quis imprimet?</s>
					<s n="34" xml:lang="la" type="auto">Haec cogitans desisto, rursus horum oblitus, scribo.</s>
					<s n="35" xml:lang="la" type="auto">Dominus det gratiam pergendi et succurrendi laborantibus fidelibus, quibus ut omnia sunt destinata a domino, ita a nobis quoque debetur, quicquid est virium et facultatum.</s>
					<s n="36" xml:lang="la" type="auto">Rursus vale.</s>
					<s n="37" xml:lang="la" type="auto">Saluta, quaeso, amanter dominos ac fratres, d. Theodorum, d. Gvaltherum, d. Pellicanum, pientissimum senem, generos etiam tuos, d. Butlerum et domum totam.</s>
					<s n="38" xml:lang="la" type="auto">Salutant vos omnes mei, uxor et liberi.</s>
					<s n="39" xml:lang="de" type="auto">Bernò 18. novembris 1551.</s>
				</p>
				<p>
					<s n="40" xml:lang="la" type="auto">W[olfgangus] Musculus, tuus in domino compater.</s>
					<s n="41" xml:lang="la" type="auto">Praestantissimo theologo m. Heinrycho Bullingero, compatri in domino charissimo.</s>
				</p>
				<p>
					<s n="42" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
