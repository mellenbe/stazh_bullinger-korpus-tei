<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization409">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #409</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Redditae mihi sunt literae tuae, observandissime domine Bullingere, quae mihi moeroribus intestinis pene confecto singulare solatium attulere, et habeo tibi profecto eo nomine gratiam.</s>
					<s n="3" xml:lang="la" type="auto">Nam literae tuae a me in maximo, ut par est, pretio habentur et inter eas res reponuntur, quae mihi sunt longe charissimae.</s>
					<s n="4" xml:lang="la" type="auto">Quodsi de istis meis domesticis difficultatibus quaeras, charissima mea coniunx iam quartum mensem gravissimo morbo tenetur.</s>
					<s n="5" xml:lang="la" type="auto">Itaque imprimis rogatam velim pietatem tuam, ut pro illa proque me apud dominum intercedas, ne sub ista cruce concidamus, sed forti eam pectore et constanti fide ad finem usque perferamus.</s>
				</p>
				<p>
					<s n="6" xml:lang="la" type="auto">Quamquam autem talis sit nostri temporis status, ut si unquam alias nunc meritissimo dici queat: beati, qui in domino moriuntur, tamen, quam bene mecum et cum parvulis liberis meis quatuor ageretur, si tam cito orbaremur?</s>
					<s n="7" xml:lang="la" type="auto">Verum enim vero, in quamcumque partem res casura sit, hoc solum precemur, ut ita nos comparet pater misericordiarum, quo ex animo aut cum ipso sospitatore: Fiat voluntas tua, aut cum Iobo dicamus: Dominus dedit, dominus abstulit; sit nomen domini benedictum.</s>
					<s n="8" xml:lang="la" type="auto">Haec mens ut nobis superne inspiretur, quaeso te, optime mi domine Bullingere, pientissimis precibus tuis sive privatis sive publicis solicitare optimum maximum digneris.</s>
					<s n="9" xml:lang="la" type="auto">Sed hactenus <foreign xml:lang="el"/>, deinceps de tuis ad me literis scribemus, e quibus me exhilaratum recreatumque esse initio sum testatus.</s>
					<s n="10" xml:lang="la" type="auto">Nam intellexi vos, imprimis vero te, columen et caput, deinde caeteros etiam ecclesiasticae scholasticaeque reipublicae principes optime rectissimeque in me affectos esse et ita de me sentire, quemadmodum semper optavi, et mehercle tuto potestis.</s>
				</p>
				<p>
					<s n="11" xml:lang="la" type="auto">Et primo quidem, quod amicissime scribis te tibi persuasisse apud me non multis verbis opus fore et argumentis, id vero satis luculente ostendit de meo ergo vos vestrosque studio nihil dubitari; equo enim, qui ultro currere consuevit, admovere calcaria necesse non habemus.</s>
					<s n="12" xml:lang="la" type="auto">Quare rogo precorque, ut in ea sententia de me perseveretis, et dabo operam, ut ita me erga vos (iuvante deo) vestrosque homines geram, ne occasio vobis querendi detur, quasi spe atque opinione falsi fuissetis.</s>
					<s n="13" xml:lang="la" type="auto">Si unico tantum verbulo vel etiam nutu significaveritis, quid fieri a me velitis, modo non vires facultatesque meas excesserit, sum praesto futurus non in domesticis modo et familiaribus officiis, sed aliis etiam gravioribus.</s>
				</p>
				<p>
					<s n="14" xml:lang="la" type="auto">Estis enim hi viri, quos patriae dignitatisque nomine non leve ius in me habere libere libenterque agnosco.</s>
					<s n="15" xml:lang="la" type="auto">Deinde vero, quod ad negotium attinet, de quo me nomine dignissimi collegii vestri compellasti, id quoque vestram in me benevolentiam declarat; neque enim charos nisi charis commendamus.</s>
				</p>
				<p>
					<s n="16" xml:lang="la" type="auto">Accedit, quod meam professionem tantopere probare videmini, ut vestros adolescentes ei mancipatos esse iubeatis; nam hoc quoque certissimum est vestrae in me voluntatis iuditium.</s>
					<s n="17" xml:lang="la" type="auto">Quamobrem ago cum tibi, colendissime domine Bullingere, tum reliquis collegis tuis, viris omni genere virtutum et doctrinarum ornatissimis, pro tanta in me benevolentia gratias ingentes.</s>
					<s n="18" xml:lang="la" type="auto">Porro ut, quid a me factum sit, [re]sciscatis, quum ego quoque vestrum consilium ut prudentissimum ac consult[issimum] probassem, effeci, ut Hylero atque Bumanno deinceps ius fasque sit q[uatuor] lectiones in secunda et duas in tertia classe audiendi, nempe in [hac] organon et Physica Aristotelis, in illa orationes Ciceronis et poetam omnium autorem et principem Homerum; sic enim in praestantissimis linguis et artibus longe maximis progressus facturi videntur, et ipsi adolescentes mihi referebant vobis, si istud impetrassem, fore grati[ssimos].</s>
					<s n="19" xml:lang="la" type="auto">Quodsi quae vobis alia sententia est, potestis rescribere; curabo, [ut], quicquid volueritis, permittatur.</s>
				</p>
				<p>
					<s n="20" xml:lang="la" type="auto">Breviter vos quidem habebitis me obsequentissimum, vestri autem adolescentes et sui amantissimum et rerum suarum studiosissimum.</s>
					<s n="21" xml:lang="la" type="auto">Haec habui, quae in praesens ad amantissimas t[uas] literas rescriberem, quae tu pro candore ac singulari in me amore [bo]ni aequique facies.</s>
					<s n="22" xml:lang="la" type="auto">Vale in domino Iesu feliciter una cum lectissima coniuge tua et sobole faustissima, quibus omnibus precamur fausta [fortuna]taque omnia.</s>
					<s n="23" xml:lang="la" type="auto">Commenda me, quaeso, dignissimo collegio vestro et excusa me apud D. Gualtherum, cui propter occupationes nunc respondere non potui, respondebo autem (dante deo), quamprimum per otium potero.</s>
					<s n="24" xml:lang="la" type="auto">Sit pietati tuae commendata aegerrima mea coniux.</s>
					<s n="25" xml:lang="la" type="auto">Rursum vale.</s>
				</p>
				<p>
					<s n="26" xml:lang="la" type="auto">Basileae 20. Ianuarii anno 1549.</s>
				</p>
				<p>
					<s n="27" xml:lang="la" type="auto">Tuus ex animo totus Johannes Hospinianus.</s>
				</p>
				<p>
					<note type="address">[Adresse:]</note>
					<s n="28" xml:lang="la" type="auto">Sacrarum humanarumque disciplinarum eruditissimo viro D. Henricho Bullingero, Tigurinae ecclesiae archiepiscopum agenti, domino patronoque suo longe colendissimo.</s>
					<s n="29" xml:lang="de" type="auto">Zürich.</s>
				</p>
			</div>
		</body>
	</text>
</TEI>
