<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization607">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #607</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Decades tuas, vir ornatissime, multa animi voluptate perlegi, partim quod Christi ecclesię non parum emolumenti allaturas fore confidam, partim etiam quod divini ingenii spectatęque probitatis tuę specimen evidentissimum praebere soleant.</s>
					<s n="3" xml:lang="la" type="auto">Non possum adhęc non satis mirari hanc tuam animi dexteritatem constantiamque, ut, quamvis hosce tuos sanctos et immensos labores ab ingratis et impiis sugillare iniquoque suscipere animo in dies videas, pro gratia et longanimitate tibi divinitus concessa te a tuo proposito sancto nihilominus absterrere nullo pacto queant.</s>
					<s n="4" xml:lang="la" type="auto">Virtutis profecto est dei, ut, qui hactenus ab emulis tuis adeo multis incessanter sis impugnatus, iis spretis in labore perpetuo pertinatia tam pia indefessus sic perrexeris, quo tandem ad finem usque adoptatum Chriti negotium perducere liceat.</s>
					<s n="5" xml:lang="la" type="auto">Probe haud dubie edoctus, ut his, qui in hac militia certaturi sint, dominum victoriam mature satis et posse et velle conferre.</s>
					<s n="6" xml:lang="la" type="auto">Adversarii tibi iamdudum in hac theologica pugna palmam quamvis invitus tibi concedere coacti sunt.</s>
					<s n="7" xml:lang="la" type="auto">Quapropter te oramus obtestamurque, vir integerrime, ut, quemadmodum hactenus in vinea domini laborare absque fastidio coepisti, pergere ne cesses.</s>
					<s n="8" xml:lang="la" type="auto">Et quamvis prophamus et ingratus mundus tibi parum laudis et famę inde tribuat, sufficiat doctorum et piorum encomio evehi et celebrari, quibus persuasum lucubrationes tuas ecclesiae inestimabilem allaturas fructum.</s>
					<s n="9" xml:lang="la" type="auto">Quid ad nos impiorum iudicium; laudi tantum datur, dum boni a synceri animi viris laudibus tolluntur.</s>
					<s n="10" xml:lang="la" type="auto">Ad hunc quippe finem nostra omnia sunt dirigenda.</s>
					<s n="11" xml:lang="la" type="auto">magnę profecto es aestimationis apud quosvis integerrimos et deo praecipue, quod maximum est, valde gratus.</s>
					<s n="12" xml:lang="la" type="auto">Quid plus adoptare queas?</s>
					<s n="13" xml:lang="la" type="auto">Honorabile et perpetuum tibi nomen ex laboribus tuis sanctis hic, quoad saeculum hoc duraverit, et quod praecipuum, in gloria futura splendorem firmamenti, qui multos ad iusticiam adduxeris, peperisti.</s>
					<s n="14" xml:lang="la" type="auto">Et quamvis corpore a te, mi Bullingere, sim alienatus, nihilominus animo semper tecum sum, dum noctu diuque tua evolvam monumenta, quibus perlectis nunquam non et doctior et integrior evado.</s>
					<s n="15" xml:lang="la" type="auto">Nullo pacto, crede mihi, huius temporis taedium fallere melius possum, quam dum in Biblia sacra tuas enarrationes legere soleam; aliorum enim opera non su[n] tam solida, tersa, clara et huius salsitudinis, ut tua sunt.</s>
					<s n="16" xml:lang="la" type="auto">Id non ego solus, sed innumeri mecum ingenue absque adulationem profitentur.</s>
					<s n="17" xml:lang="la" type="auto">Haec omnis in hunc finem dicta volo, ut tibi sponte hoc tramite currenti calcar addam.</s>
					<s n="18" xml:lang="la" type="auto">Utere spiritus sancti donis, ut hactenus fecisti, cum foenore ad ecclesię utilitatem, quo facto copiosa apud dominum tibi perseveranti merces est reposita.</s>
					<s n="19" xml:lang="la" type="auto">Novarum rerum apud nos non alia sunt, quam quae, si [sic?] audiantur, pias aures potius molestant quam exhilarent.</s>
					<s n="20" xml:lang="la" type="auto">Tractantur apud nos foedera Gallica et de largitionibus fit ab omnibus sermo, parum de pietate, ęquitate et iusticia promovenda laboratur.</s>
					<s n="21" xml:lang="la" type="auto">Unanimiter nos symmystę et frates Gallicum illud foedus strenue impugnavimus, sed harenę mandavimus semina; regina peccunia vicit.</s>
					<s n="22" xml:lang="la" type="auto">Mundus mundus estet impurus semper mundus esse perseverabit et vana stultaque negotia eius.</s>
					<s n="23" xml:lang="la" type="auto">De Caesare nu[n]quam quid boni audivimus.</s>
					<s n="24" xml:lang="la" type="auto">Dominus autem, qui novit, omnia in globiam nominis sui convertat.</s>
					<s n="25" xml:lang="la" type="auto">Nunc vela colligere iustum est.</s>
					<s n="26" xml:lang="la" type="auto">Ausus fui tua interturbare negotia, quod semper te familiariter usus sim; non puto colloquium meum iniquo ferre animo, cum intelligis hoc factum ab eo, qui non vane sperat in praecipuorum amicorum tuorum numero ese.</s>
					<s n="27" xml:lang="la" type="auto">Vale bene et una cum honesta familia tua.</s>
					<s n="28" xml:lang="la" type="auto">Ego et omnes fratres tibi et tuis commendamus plurimum nos precibus ad dominum.</s>
					<s n="29" xml:lang="la" type="auto">Faxit adhęc dominus, ut te Nestoreos sinat vivere annos in reipublicae christianę commodum.</s>
				</p>
				<p>
					<s n="30" xml:lang="la" type="auto">Datum Glarianę 30. iulii.</s>
				</p>
				<p>
					<s n="31" xml:lang="la" type="auto">Laurentius Agricola et omnes symmyste iubent et precantur te et tuam familiam bene valere oramusque, ut Decadibus indicem praefigere digneris.</s>
					<s n="32" xml:lang="la" type="auto">Iterum vale.</s>
				</p>
				<p>
					<s n="33" xml:lang="la" type="auto">Fridolinus Fonteius tui observandissimus.</s>
					<s n="34" xml:lang="la" type="auto">Saluta nomine meo Rodolphum Gualtherum et Conradum Gessnerum, medicinę doctorem, viros et doctrina et pietate spectabiles.</s>
				</p>
				<p>
					<note type="address">[Adresse:]</note>
					<s n="35" xml:lang="de" type="auto">Dem ehrsamen und wohlgelehrten M. Heinrich Bullinger, Gottes Worts Diener zu Zürich, seinem günstigen Herren und Freund, zu handen.</s>
				</p>
			</div>
		</body>
	</text>
</TEI>
