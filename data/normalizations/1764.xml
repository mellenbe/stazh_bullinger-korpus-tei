<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1764">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1764</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">C[aelius] S[ecundus] C[urio] per Christum Iesum S. D.</s>
				</p>
				<p>
					<s n="2" xml:lang="la" type="auto">Ago tibi gratias quam possum maximas, mi semper charissime atque observandissime frater, quod memoriam nostri ita sanctam inviolatamque conservas quodque consuetudinem istam tuam humanissimam ad scribendi non intermittis, id quod amoris, pietatis et constantiae est signum.</s>
					<s n="3" xml:lang="la" type="auto">Ego autem etsi in scribendo pigrior sum, in amando tamen nemini concedo; te enim amo, Henrice, divine frater et patrone colendissime, te color et veneror ita ut aeque paucos, magis vero neminem idque tuis amplissimis erga me meritis, quibus me a te vinci ubique praedico et prae me fero.</s>
					<s n="4" xml:lang="la" type="auto">Te cum familia tota et generis recte valere ita gaudeo, ut debeo utque nostra salute gauderem.</s>
					<s n="5" xml:lang="la" type="auto">Nos quidem hactenus dei patris providentia omnes incolumes sumus in mediis pestilentiae flammis, haud dubie non secus quam illi, de quibus scribis, in media fornace Babylonica fuerunt, parati tamen patri optimo et domino vocanti parere, quandocunque illi visum fuerit nos ex hac vocare custodia, in qua ab ipso positi et collocati sumus, non quo non angat nos amor et cura pie uxoris et liberorum, sed quod sciamus illos e coelo praesentem patrem et maritum et patronum aeternum habituros.</s>
					<s n="6" xml:lang="la" type="auto">Hac spe hacque firma sententia freti, quandocunque domino visum fuerit, in illum beatorum coetum emigrabimus.</s>
				</p>
				<p>
					<s n="7" xml:lang="la" type="auto">Quod Locadellum, virum certe bonum et doctum a me tibi commendatum liberaliter, hoc est tuo more, acceperis, tibi hoc nomine plurimum debeo et debebo; sed vereor, ut tot et tanta tua merita sustinere possim, praesertim cum praeteritis non contentus ad nova accipienda me comparem.</s>
				</p>
				<p>
					<s n="8" xml:lang="la" type="auto">Quid autem hoc sit, tibi breviter explicabo: Existimo te intellexisse me commentarios nostros in Philippicas Ciceronis regi Angliae dedicasse.</s>
					<s n="9" xml:lang="la" type="auto">Eas ego Philippicas una cum libello De amplitudine misericordię dei cum quibusdam aliis a meo Horatio partim conversis, partim lucubratis regifice et magno sumptu compactas ad eum regem misi ac todididem eius praeceptori Ioanni Keko, ad quem etiam praeceptorem privatim literas dedi negotiumque commendavi; idem feci Bernardino nostro.</s>
					<s n="10" xml:lang="la" type="auto">Libri regi oblati per Bernardinum et praeceptorem fuerunt; accepit rex humaniter, laudavit ac statim certam summam muneris loco assignavit sua manu.</s>
					<s n="11" xml:lang="la" type="auto">Annus est, nihil accepi nec, quantum illud sit, rescire potui.</s>
					<s n="12" xml:lang="la" type="auto">Hodie hac de re ad Bernardinum adque Kekum scripsi tantum illud petens, ut, quicquid illud sit, expediri nobis curent.</s>
					<s n="13" xml:lang="la" type="auto">Quod autem a te peto, illud est: scio tuum nomen celebre apud Anglos esse, tuam quoque autoritatem gravissimam esse scio; velim igitur, me apud praeceptores regios aut alios, qui negotium promovere possent, commendares.</s>
					<s n="14" xml:lang="la" type="auto">Posses eis breviter labores et bonorum amissionem pro sancta religione commemorare, multitudinem liberorum (sunt enim octo), hospitalitatem assiduam, exiguum stipendium indicare ac praesertim me nunc habere filiam nubilem sine dote habere, atque huiusmodi, quae tu melius poteris quam ego.</s>
				</p>
				<p>
					<s n="15" xml:lang="la" type="auto">De filia, quod scribo, verum est; ea enim Patavii est cum pia et honesta matrona; scribunt mihi se reperisse, cui honeste locent, si modo ego mediocrem dotem in promptu habeam.</s>
					<s n="16" xml:lang="la" type="auto">Nihil est, mi frater, apud me; vix familiam tueri meis perpetuis laboribus queo, et tamen nunquam Christi pauperibus vacua est domus nostra, quod te non fugere arbitror.</s>
					<s n="17" xml:lang="la" type="auto">Quae scribo non iactandi, sed simpliciter significandi caussa, ut intelligas Anglosque intelligere facias meam familiam dignam esse, quae regia liberalitate foveatur; neque enim tibi omnia scribo, quae mihi satis superque est, quod deo meo sint nota.</s>
				</p>
				<p>
					<s n="18" xml:lang="la" type="auto">Quamobrem, optime frater, te etiam atque etiam oro, ut in Angliam, quibus visum erit, scribas quam primum, nosque commendes diligenter pro tuo isto singulari in nos omnes amore.</s>
					<s n="19" xml:lang="la" type="auto">De domino I[oanne] Opero episcopo nihil ausim mihi polliceri, qui etsi abiens multa mihi polliceretur et ego ad eum saepe scripserim, ne verbum quidem aacepi unquam.</s>
				</p>
				<p>
					<s n="20" xml:lang="la" type="auto">Sed vereor, ne iam te obtundam, quare finem facio orans, tuam ut domum nostro nomine resalutes, cui omnia secunda sanctaque precor.</s>
					<s n="21" xml:lang="la" type="auto">Tu vero vale, mi frater, patrone, animę dimidium meae.</s>
					<s n="22" xml:lang="la" type="auto">Basileae 25. novembris 1552.</s>
				</p>
				<p>
					<s n="23" xml:lang="la" type="auto">Illud oblitus pene eram: audio a quibusdam, qui istinc veniunt vos aliquid accepisse de mihi decreta et assignata regis magnificentia.</s>
					<s n="24" xml:lang="la" type="auto">Si quid habes, rogo, me certiorem facias.</s>
				</p>
				<p>
					<s n="25" xml:lang="la" type="auto">Sanctae ecclesiae Tigurinae antistiti d. Henricho Bullingero, viro [...]issimo fratrique ac [d]omino suo inprimis observando.</s>
					<s n="26" xml:lang="de" type="auto">Zürich.</s>
				</p>
				<p>
					<note type="remark">[Darunter von Bullingers Hand:]</note>
					<s n="27" xml:lang="la" type="auto">Caelius Secundus Curio.</s>
				</p>
			</div>
		</body>
	</text>
</TEI>
