<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1862">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1862</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ad literas tuas per dominum Rostium redditas, nihil aliud respondeo, quam quod inconsulto pro Iona meo apud te institi et, nisi id ipsum boni viri suasissent, nunquam ausus fuissem ea a te contendere.</s>
					<s n="3" xml:lang="la" type="auto">Tu abunde apud me excusatus es.</s>
					<s n="4" xml:lang="la" type="auto">Quid autem de Iona statuero, iam incertus sum; ipse enim ex vesica vehementer laborare cępit, ita ut ipsi non parum timeam.</s>
					<s n="5" xml:lang="la" type="auto">Quodsi intra quatriduum non melius habuerit, eum ad matrem suam mittere decrevi, donec revaluerit aut aliud dei nutu ipso procuratum fuerit.</s>
					<s n="6" xml:lang="la" type="auto">Id porro ita actum preripiet mihi occasionem modo ad te veniendi.</s>
					<s n="7" xml:lang="la" type="auto">Dabo autem operam, ut cum Iona hac estate adhuc te invisam.</s>
				</p>
				<p>
					<s n="8" xml:lang="la" type="auto">Marggravius episcopum Herbipolensem mediocri clade affecit, Bambergam cepit et Norinbergensibus magnum terrorem incussit.</s>
					<s n="9" xml:lang="la" type="auto">Dux Mauritius properat ad Svevos et Silvę Hercinia adiacentes.</s>
					<s n="10" xml:lang="la" type="auto">Ego propter imminentia pericula a meis domum revocor, quos tamen parum iuvare possum.</s>
					<s n="11" xml:lang="la" type="auto">Videte et cavete, precor, vos Helvecii, ne olim talia et graviora quam nobis eveniant: coram dicerem apertius, si dominus concederet.</s>
				</p>
				<p>
					<s n="12" xml:lang="la" type="auto">Munus tuum chartaceum est mihi super aurum et topazion; incepi enim librum heri legere nec desinam, quin lectus et relectus sit.</s>
					<s n="13" xml:lang="la" type="auto">Dominus te servet ecclesię sę.</s>
					<s n="14" xml:lang="la" type="manual">Amen.</s>
				</p>
				<p>
					<s n="15" xml:lang="la" type="auto">Vale.</s>
					<s n="16" xml:lang="de" type="auto">3. maiii 1553.</s>
				</p>
				<p>
					<s n="17" xml:lang="la" type="auto">Tuus Georgius Lętus etc.</s>
				</p>
				<p>
					<s n="18" xml:lang="la" type="auto">Incomparabili viro domino Henricho Bullingero etc. amico et fratri unice dilecto.</s>
				</p>
			</div>
		</body>
	</text>
</TEI>
