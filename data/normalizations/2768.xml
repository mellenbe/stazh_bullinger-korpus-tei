<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2768">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2768</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia et pax a deo patre per Christum Iesum dominum nostrum.</s>
					<s n="2" xml:lang="la" type="auto">Accepimus, optime vir et in domino colende frater, mirum tibi videri, si nos Sangalli disputationem instituemus de administrando domi decumbentibus eucharistiae sacro; nam ecclesiam nostram in ea sententia non semper fuisse comprobari ex d. Vadiani beatae memoriae doctissimis Aphorismorum libris.</s>
					<s n="3" xml:lang="la" type="auto">Nos vero miramur vehementer ea, quae apud fratres brevi simplicique narratione sunt exposita controversiae sive disputationes nomine significari.</s>
					<s n="4" xml:lang="la" type="auto">Etsi de tuo candore nihil dubitamus, ne quis tamen sinistram de nobis sive inconstantiae sive postliminio introducendae papisticae prophanationis opinionem suscipiat, visum est, ut se res habeat, puaucis ad tuam humanitatem perscribere.</s>
					<s n="5" xml:lang="la" type="auto">Interfuit nuperae nostrae synodo frater, ecclesiae Turgaviensis pastor, iuvenis et, ut videbatur, pietatis studiosus, qui tamen ex nostro synodi consortio non erat, sed favore fratrum in colloquium admissus.</s>
					<s n="6" xml:lang="la" type="auto">Is sub finem cum interrogasset, an coenam dominicam aegrotantibus quoque deferamus, habere enim ex suis aegrotos, qui id vehementer expeterent, ad hanc interrogationem, cum nemo alius, nos, qui Sangalli ministros agimus, mutua fratrum sententia ecclesiae nostrae ritum responsionis loco retulimus.</s>
					<s n="7" xml:lang="la" type="auto">Qui sic habet, ut eo tempore nec ullo alio, quam quo publica dominicę coenae sacra peragimus, leprosos quoque et qui in nosotrophiis aut domi suae decumbunt aegrotos adeamus et, si sunt inter eos, qui communicationem hanc ex animo cupere videntur, nostrae vigilantiae et fidei esse arbitramur, illis, quibus per aegritudinem nostro interesse coetui non licuit, ipsorum quodammodo iure non denegare, quae recte valentibus eo die tanto studio impertiuntur, licet hi loco corporibusque separati, fieri tamen spiritus communicatione, ut nihil privatim hic, sed in eadem civitate ceu amplo Christi templo frequentissimoque coetu coeleste hoc epulum peragi credamus.</s>
					<s n="8" xml:lang="la" type="auto">Hic ex fratribus synodi nemo contentiosi aut diversi, multo minus contrarii aliquid admiscuit, probe gnari hunc ritum cum ex ministrorum ecclesiae consensu tum ex senatus consulto a multis iam annis confirmatum tenere.</s>
					<s n="9" xml:lang="de" type="auto">Cuius primae institutioni cum iam anno 1527 rectis ceremoniarum superstitionibus ad exemplum Christi sacrae coenae formula conscripertur, non Solum interfuit, seit proprietate ac singulare sua eruditione praefuit doctissimus ac prudentissimus consul noster d. Vadianus, cuius verba Indiamnum extant in Hanc sententiam: "item so viel den Prodikanten gefallen und nach hellem Vermögen der Geschrift Not sein bedungen, das jetz auf Ostören und hiernach, so oft man den Tisch des Herren haltet, allen Kranken unser Hilchhörinnen, die von Leibs Notwendigkeit wegen zu der Gemeinschaft des Brots nicht kommen, das hochwertige Sakrament in die heiser bringen, so vor sie das Begehren, und in dasselbige mit Erzählung der Worten Christi auch reichen soll, mit einer inneren Danksagung und andrem, so dazu gehört und dienet etc.</s>
					<s n="10" xml:lang="de" type="auto">Demnach hinfür nicht not sein wird, auf angenehmen solchen christähnlichen Bruchs jemand in Lips nöten oder Erwartung des Todes mit dem Sakrament zu bewahren, wie bisher geschehen; denn es nicht zu solchem eingesetzt ist."</s>
					<s n="11" xml:lang="la" type="auto">Atque pari consyderatione hunc ritum se praeside institutum innuere videtur Vadianus, cum in libro Aphorismorum VI in ventres illos invehitur, qui Gehennae adiudicant nos, quod morituri eucharistiam non recipimus, hoc est penitentiae signa non ad extremum agonem differimus.</s>
					<s n="12" xml:lang="la" type="auto">"Non est enim" (inquit) clinicum sacrum eucharistia, sed ecclesiasticum, ad id a domino institutum, ut in congregatione peragatur, non in angulis, sed aegrotis tamen commune, qui die coenae ad ecclesiam venire non possunt; corpore enim licent absint, coetui tamen spiritu, fide et charitate adsunt eclesiae coenanti riteque et legitime sumunt, quod a coetu sumitur."</s>
					<s n="13" xml:lang="la" type="auto">Patet autem ex actionis formula, non de spirituali tantum haec, sed etiam symbolica participatione sensisse d. Vadianum neque dubitandum optimum virum in sua republica, in qua tanta cum authoritate magistratum gessit, minime eius rei exempla tollerasse, postquam cognoverit ea cum Christi institutione pugnare.</s>
					<s n="14" xml:lang="la" type="auto">Verum, ut in Aphorismis sequitur: "Non adigimus morituros ad caeremoniam" etc., sed, quum aegroti, sua utantur libertate.</s>
					<s n="15" xml:lang="la" type="auto">Unde fit, ut hoc nostrum ministerium apud illos quam rarissime usuveniat.</s>
					<s n="16" xml:lang="la" type="auto">Sed hic labor est, ubi ecclesiae Christi sub praesidibus agunt (quemadmodum Reguscorum et aliorum e vicinia), ubi praesidum edicto iniunctum est singulis cuiuscunque religionis et qualicunque utamur valetudine, quotannis communicare.</s>
					<s n="17" xml:lang="la" type="auto">Quis hic non videt miseros aegrotos duplici moerore premi, cum coenantium congregationi adesse non possunt et simul tamen incumbit ex praecepto necessitas communicandi?</s>
					<s n="18" xml:lang="la" type="auto">Quid his piis ac bonis pastoribus faciendum putas, vigilantissime Bullingere, cum interdum inter aegrotos habere affirmant bis infirmos, cum corpore tum animo, qui prius ad se vocant sacrificum sua adportantem, quam velint infensissimi pro tempore praesidis iram experiri.</s>
					<s n="19" xml:lang="la" type="auto">Nec enim est, ut publicę pacis defendantur libertate.</s>
					<s n="20" xml:lang="la" type="auto">In quo discrimine hactenus non occurrit aliud praesentius remedium quam stato ecclesiasticę communicationis tempore infirmas oviculas Chrsiti sanguine redemptas salubri sua administratione intra syncerae religionis septa contineri, ni velint ceu destitutas luporum voracitati deglutandas deserere.</s>
				</p>
				<p>
					<s n="21" xml:lang="la" type="auto">Facere igitur non imprudenter nec praeter Christi et apostolorum eius sententiam existimarunt pastores, si eam curam suis quoque adhibeant, quam cum liberis amplissimisque quibusdam Helvetiae ecclesiis communem habeant.</s>
					<s n="22" xml:lang="la" type="auto">Caeterum consimili ratione retinemus adhuc vulgo receptam in ecclesiis divisionem praeceptorum decalogi, ubi priora duo committuntur, licet vetustissimam hanc et a recentioribus iam accuratius observatam, qua utimini, adeo non improbemus, ut optemus magnopere statim a principio renascentis evangelii sub hac vestra divisione traditam fuisse catechumenis.</s>
					<s n="23" xml:lang="la" type="auto">Sed iam post longam institutionem cum publice pro concionibus sacris tum privatim certo affirmamus mutationem aliquam sine gravi offensione apud nos fieri non posse.</s>
					<s n="24" xml:lang="la" type="auto">Verum in hac nostra enumeratione praeceptorum nihil brevitatis studio omittimus eorum, quae in utraque tabula legis comprehenduntur, sed quemadmodum locutus est dominus Exodi 20. ad verbum efferimus.</s>
					<s n="25" xml:lang="la" type="auto">Ubi nullum ecclesiae nostrae periculum imminere veremur ex divisione neque illam tanti facimus, ut ideo ecclesiae tranquillitatem turbari credamus; videmus enim perpetuo novandi studio non tam simplicium animos in dubia vocari quam doctrinae nostrae, quae Christi est, existimationem labefactari.</s>
					<s n="26" xml:lang="la" type="auto">Habemus dei beneficio ecclesias a factionibus bene pacatas et nostram ab idolomania adeo repurgatam, ut veteris erroris ne vestigia quidem appareant, ut periculosum existimemus ex nostris aliquem privato instituto mutare in re non tanti momenti, quod mutuus consensus pacis studio nondum receperit.</s>
					<s n="27" xml:lang="la" type="auto">Haec ideo signivicamus, humanissime vir, ut nostra quoque audias consilia, et quam sine ula inter nos disceptatione retineamus, quae iam dudum, quum viveret adhuc Vadianus nobiscum, ex verbis domini nostra recepit ecclesia.</s>
					<s n="28" xml:lang="la" type="auto">Velimus autem tibi persuadeas ab omnibus nos abhorrere vehementer, quae sacrae literae non permittunt.</s>
					<s n="29" xml:lang="la" type="auto">Proinde regamus, ut tuae pietatis precibus ac vigilantiae nos et ecclesiam nostram habeas commendatos.</s>
					<s n="30" xml:lang="la" type="auto">Vale, ecclesiae Christi electissimum ornamentum, et valere nostro nomine iubeas, velimus, collegas et symmystas tuos, pios doctissimosque viros et in domino fratres venerandos.</s>
					<s n="31" xml:lang="la" type="auto">Vale.</s>
				</p>
				<p>
					<s n="32" xml:lang="la" type="auto">Sangalli 12. novembris 1555.</s>
				</p>
				<p>
					<s n="33" xml:lang="la" type="auto">Pastores et ministri ecclesiae in Christo Sangallensis, tui observantissimi.</s>
				</p>
				<p>
					<note type="address">[Adresse]</note>
				</p>
			</div>
		</body>
	</text>
</TEI>
