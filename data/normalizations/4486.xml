<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4486">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4486</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Tuas nunc recepi literas summo mane scriptas 6. huius mensis, et quia posta festinabat reditum, sine meis literis dimittere nolui.</s>
					<s n="3" xml:lang="la" type="auto">Quod scribis de Frolichio, non omnino temere est; nam si durasset in Gallia tumultus, parvum numerum potuissem mittere ad augendam gardiam, ut vocant, regis, nec ullus est, quem vellet rex in Helvetia colligere militem nisi me authore.</s>
					<s n="4" xml:lang="la" type="auto">Sed non erit opus, spero, et omnia sedabuntur regis Navarre adventu, nuncque quietiora sunt omnia.</s>
					<s n="5" xml:lang="la" type="auto">De dominorum magistratusque amplissimi responso non sum valde sollicitus; omnia enim iusta, honesta, amica, laudabilia et pacata ab iis expecto et tanquam ad asillum tutissimum ad eos vellem confugere et portum ab aliorum fluctibus et querelis.</s>
					<s n="6" xml:lang="la" type="auto">Illis semper benedicat dominus.</s>
				</p>
				<p>
					<s n="7" xml:lang="la" type="auto">De Sanlaurentiano quod scire cupis, semper est Vienne et sequetur imperatorem, sed non in solennibus; nam controversia est inter eum et Philippi legatum, quis primas partes tenebit.</s>
					<s n="8" xml:lang="la" type="auto">Hoc non male eum habet.</s>
				</p>
				<p>
					<s n="9" xml:lang="la" type="auto">Non multum sperat de concilio, cum papa velit locum deligere in Italia.</s>
				</p>
				<p>
					<s n="10" xml:lang="la" type="auto">Legati Hispani regem Gal[licum] dissuadere voluerunt, ne consilium nationale persequeretur; sed nihil illos puto profecisse.</s>
					<s n="11" xml:lang="la" type="auto">Quid sequetur, non audeo credere.</s>
				</p>
				<p>
					<s n="12" xml:lang="la" type="auto">Commendare debemus negocium domino, qui potentior est Satana nec deserit suos, quibus tanta alia contulit beneficia.</s>
					<s n="13" xml:lang="la" type="auto">Sunt, qui dicant illos ex vallibus Pragela et Engrogna in Pedemontio, qui a tot annis defecerunt a pontifice, se coniuncturos cum nobili illo de Monbrun, qui aliquot pape loca occupavit prope Avinionem et duxit uxorem neptem cardinalis Turnonii.</s>
				</p>
				<p>
					<s n="14" xml:lang="la" type="auto">Contra eum colligitur miles in Delphinatu.</s>
					<s n="15" xml:lang="la" type="auto">De Stutgardiensi coetu si quid intellexeris, gratissimum erit, si me certiorem facias, et aliis rebus, que digne erunt, et omnia officia a me velut tuo iure posces, si quid desideraveris.</s>
					<s n="16" xml:lang="la" type="auto">Iucundissima fuerunt, que de verbi profectu scripsisti; plura indies intelligemus.</s>
					<s n="17" xml:lang="la" type="auto">Hoc mense constitui revocare filium, cum Fulg nius abitum paret.</s>
				</p>
				<p>
					<s n="18" xml:lang="la" type="auto">Expecto pedagogum pium et doctum ad formandos eius mores.</s>
					<s n="19" xml:lang="la" type="auto">Eum tibi commendo et me tuis precibus.</s>
				</p>
				<p>
					<s n="20" xml:lang="la" type="auto">Salutabis amicos omnes.</s>
				</p>
				<p>
					<s n="21" xml:lang="la" type="auto">Bene vale.</s>
				</p>
				<p>
					<s n="22" xml:lang="la" type="auto">Soluturi summo mane 8. octobris.</s>
				</p>
				<p>
					<s n="23" xml:lang="la" type="auto">Tuus ex animo Gognetius.</s>
				</p>
				<p>
					<note>[von anderer Hand:]</note>
					<s n="24" xml:lang="de" type="auto">An Herren Heinricho Bullinger.</s>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
