<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4105">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4105</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem.</s>
				</p>
				<p>
					<s n="2" xml:lang="la" type="auto">Praesentium lator, Heidelbergensis ecclesię hactenus diaconus, a suo principe electore nuper dimissus propter congressum cum superbo veritatis oppugnatore, eiusdem ecclesię pastore ac doctore, mihi a d. Xilandro, academię Heidelbergensis professore, commendatus est.</s>
				</p>
				<p>
					<s n="3" xml:lang="la" type="auto">Quem etiam tibi ac symmystis tuis commendatum esse cupio.</s>
					<s n="4" xml:lang="la" type="auto">Ipse vobis totam hanc sui discessus causam enarrabit, que tam est incolumis, ut spes sit illustrissimum principem nequaquam dimissurum fuisse eum, nisi alieno tempore gliscens dissidium turbas ipsi aliquas daturum veritus esset.</s>
				</p>
				<p>
					<s n="5" xml:lang="la" type="auto">Audies ab eo bona fide, quo tandem amentię et caecitatis ruant miseri illi vere sacramentarii, ut fere tolerabilior sit pontificiorum de sacris mysteriis sententia quam illorum.</s>
					<s n="6" xml:lang="la" type="auto">Vereor autem bonum et doctum virum difficulter, ut nunc se res habent, posse restitui ecclesię illi, nisi dominus aperiat principum oculos aut docti illi, quorum ubique bona pars, tandem exuant metum illum humanum, qui hactenus o quam multos detinet non sine gravi conscientiarum vulnere, quo minus testimonium ferant agnitę veritati.</s>
					<s n="7" xml:lang="la" type="auto">Oremus ergo dominum sedulo, ut tandem respiciat ecclesiam suam ac tollat e medio scandalum illud.</s>
					<s n="8" xml:lang="la" type="manual">Amen.</s>
					<s n="9" xml:lang="la" type="auto">Quem nuper librum miseras, pro eo tibi gratias ago; alterum d. d. Thomę Colmariam misi.</s>
				</p>
				<p>
					<s n="10" xml:lang="de" type="auto">Des Tuchs halb bei der Meissen habe ich gearbeitet, damit die von Rapolstein selbst schreibe; weiss aber nicht, ob es geschehen ist oder nicht.</s>
					<s n="11" xml:lang="la" type="auto">Bene vale.</s>
				</p>
				<p>
					<s n="12" xml:lang="la" type="auto">Basilee 19. octobris 1559.</s>
				</p>
				<p>
					<s n="13" xml:lang="la" type="auto">Tuus totus Ioannes Iung.</s>
				</p>
				<p>
					<s n="14" xml:lang="la" type="auto">Clarissimo viro domino Henrico Bullingero, fratri suo venerando ac longe charissimo.</s>
					<s n="15" xml:lang="de" type="auto">Zürich.</s>
				</p>
			</div>
		</body>
	</text>
</TEI>
