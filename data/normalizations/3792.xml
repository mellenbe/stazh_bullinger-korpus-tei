<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3792">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3792</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Pro benevolentia vestra, pater reverende, quam mihi nuper exhibuistis, gratias vobis ago maximas.</s>
					<s n="3" xml:lang="la" type="auto">Die solis, cum iam advesperasceret domum veni; meos omnes salvos et incolumes offendi.</s>
					<s n="4" xml:lang="la" type="auto">In via ad Wesen incidi in Rodolphum a Salicibus capitaneum, hominem mirae modestiae, qui reliquum iter mihi comes fuit.</s>
					<s n="5" xml:lang="la" type="auto">Is mihi in via, cum simul equis iremus, dixit se pro comperto habere pacem esse factam.</s>
					<s n="6" xml:lang="la" type="auto">Hoc mihi ita probabat: se, antequam se viae daret, convenisse ducem Ferrariensem rogasseque, si quid de pace actum esset, sibi pro veteri erga se benevolentia impertiret.</s>
				</p>
				<p>
					<s n="7" xml:lang="la" type="auto">Ducem vero respondisse se iam meditari abitum; nisi autem pax facta esset, se missionem vix a rege impetraturum fuisse.</s>
					<s n="8" xml:lang="la" type="auto">Dux Guisius ab eodem salutatus in eadem verba respondit: Sabaudus ducat regis sororem; rex restituat Sabaudiam, non Pedemontem, pro Pedemonte autem solvat francos octoginta mille annuos; Sabaudus sit feudarius regis Galliae; restituat etiam rex Sabaudo comitatum Burgobrässensem; loca munita uterque rex sibi mutuo restituant uno Caleto excepto; mortem reginae Angliae magnum momentum ad hanc pacem attulisse.</s>
					<s n="9" xml:lang="la" type="auto">An vero sponsalia futura sint inter Philippi filium et regis Gallorum filiam, de eo adhuc dubitatur; connestablius in eo multum laborare fertur.</s>
					<s n="10" xml:lang="de" type="auto">Der König aus Frankreich bietet das Philippi schon sein Tochter an mit dem Geding, das er seine Ansprache, so er vermeint zu haben an das Herzogtum Mailand übergeben, das gleichen auch Philippus tun solle, und solle also das Herzogtum des Philippi schon zugestellt werden; weiter solle Philippus seinem Sohn das Königreich Neapolis übergeben.</s>
					<s n="11" xml:lang="de" type="auto">Philippus aber wendet vor, wie er andere Kinder überkommen möchte, die er nicht so gar könne berauben etc.</s>
					<s n="12" xml:lang="la" type="auto">Haec capitaneus, quae ego quidem, ut audivi, scribo, certi nihil affirmo; tu haec boni nunc consulas.</s>
					<s n="13" xml:lang="la" type="auto">Vale, reverende pater, et omnibus bonis viris ex me salutem dicito.</s>
				</p>
				<p>
					<s n="14" xml:lang="la" type="auto">D. Collino etiam socero significabis, iter satis feliciter successisse, apud nos praeterea omnia esse salva.</s>
					<s n="15" xml:lang="la" type="auto">Vale iterum.</s>
				</p>
				<p>
					<s n="16" xml:lang="la" type="auto">Curiae 12. decembris anno 1558.</s>
				</p>
				<p>
					<s n="17" xml:lang="la" type="auto">Iohannes Fabricius tui observantissimus.</s>
				</p>
				<p>
					<s n="18" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti fidelissimo, domino et patrono suo multum observando.</s>
				</p>
			</div>
		</body>
	</text>
</TEI>
