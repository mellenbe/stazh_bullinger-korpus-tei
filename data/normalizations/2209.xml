<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2209">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2209</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Duobus mensibus et amplius prope nullas abs te, fili literas accipimus.</s>
					<s n="3" xml:lang="la" type="auto">Tribuo hoc tuis studiis adeo assiduis, ut non tantillum temporis tibi decidas, quo scribas, et literas quidem non necessarias.</s>
					<s n="4" xml:lang="la" type="auto">Non enim cupio, ut literas scribas de nulla re gravi aut necessaria; malo te omne tempus literis et lectionibus impendere.</s>
					<s n="5" xml:lang="la" type="auto">Si vero aliquando mittas exercitationis aliquod specimen, unde studiorum tuorum profectum experiri aut aestimare liceat, aut de studiis tuis et de praeceptoribus lectionibusque aliquid mecum commenteris, rem facies gratam.</s>
					<s n="6" xml:lang="la" type="auto">Expecto nunc iterum schedam expensarum; inde sumentem initium, unde priorem terminaveras: nam quae tuae necessitati inservire videro, libere concedam, praesertim si intelligam te progressus facere egregios in pietate et eruditione; ideo enim hos in te sumptus facio, ut hunc scilicet finem consequar, quo redeas aliquando ad nos melior et doctior, id quod ego a deo nostro precibus postulo indefessis, et ut idem tu quoque facias, oro atque obtestor.</s>
					<s n="7" xml:lang="la" type="auto">Sic satis, deo gratia, recte valemus omnes, nisi quod mater atque ego frequentibus capitis doloribus distringimur.</s>
					<s n="8" xml:lang="la" type="auto">Admonet nos ita bonus dominus nostrae sortis et vos quoque liberos nostros, ut vobis provideatis in tempore, dum adhuc vivimus et auxilium vobis ferre possumus; mortuis enim nobis non eadem facilitate procedent omnia.</s>
					<s n="9" xml:lang="la" type="auto">Quamquam sat sciam deum timentibus ipsum et in veritate invocantibus nunquam defuturum.</s>
					<s n="10" xml:lang="la" type="auto">Volo, ut ipse has literas tradas d. Garnerio, Gallicanae ecclesiae pastori, et d. Petro Martyri suas, quem a te singulariter observari contendo etiam atque etiam.</s>
					<s n="11" xml:lang="la" type="auto">Vive memor institutionis meae et vale, chare fili.</s>
					<s n="12" xml:lang="la" type="auto">Dominus benedicat tibi in aeternum.</s>
					<s n="13" xml:lang="la" type="auto">Salvi sint studiosi nostri, et tota domus tua valeat, etc.</s>
					<s n="14" xml:lang="la" type="auto">Tiguri 1. martii 1554.</s>
				</p>
				<p>
					<s n="15" xml:lang="la" type="auto">Bullingerus pater.</s>
				</p>
				<p>
					<s n="16" xml:lang="la" type="auto">Dilecto suo filio Heinrycho Bullingero Argentinae agenti in aedibus d. Ioannis Burcheri Angli.</s>
				</p>
				<p>
					<s n="17" xml:lang="de" type="auto">Strassburg.</s>
				</p>
			</div>
		</body>
	</text>
</TEI>
