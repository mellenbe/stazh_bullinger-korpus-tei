<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4541">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4541</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Idem, quod tu, humanissime d. Bullingere, de Gallico oratore iudicamus; quanto longius habitat a nobis, tanto satius est, neque ullum ex ipsius persona periculum metueremus, sed ex colluvie et fece hominum, qui plerumque tales legatos comitantur, per quos multi offenduntur, seducuntur etc.</s>
					<s n="3" xml:lang="la" type="auto">Meministi nimirum adhuc, quam pius et evangelii fautor fuerit Męgerath, qui etiam combustus esset propter evangelium in Galliis comprehensus, sed Galliam petere amplius noluit; apud Helvetios mortuus et sepultus; tamen, cum ille Soloduri habitaret, evangelium est profligatum, ganeum restauratum et alia turpia reducta.</s>
					<s n="4" xml:lang="la" type="auto">Bonus ille vir procul dubio id neque petiit neque voluit; nihilominus tamen accidit; familia enim dominum non retulit.</s>
					<s n="5" xml:lang="la" type="auto">Nosti etiam, ubi huiusmodi viri habitant, eo quotidie novi hospites advolant, et mira contingunt; ubi cadaver, ibi congregantur aquilae.</s>
					<s n="6" xml:lang="la" type="auto">Sit ergo hic vir bonus; modo ad nos non commigret.</s>
				</p>
				<p>
					<s n="7" xml:lang="la" type="auto">De apparatu militari apud nos alia quam apud vos est ratio propter vicinos nostros comites Sulzenses etc., item alios minus bene de nobis sentientes, deinde quod nos ad fines Helvetiorum, imo extra Helvetiam positi simus.</s>
					<s n="8" xml:lang="la" type="auto">Hinc fit, cum vos tutissimi sitis, nobis solicite vigilandum est, armatura expeditissima requiritur a nobis, praeterea plures homines apud nos, qui militiam frequentius exercuerunt, quam apud vos.</s>
					<s n="9" xml:lang="la" type="auto">Unde, si ita fieri oporteat (quod tamen dominus clementer avertat), satis celeres et paratissimi erimus.</s>
					<s n="10" xml:lang="la" type="auto">At nil obesset, si irruptio aliqua hostium esset metuenda et res iam Badae non rite componantur, quia nostri sunt securiores aliquo modo, ut monerentur per senatum amplissimum Tigurinum amice, quo cautiores sint, ut omnia ita comparent et denuo renovent, si vobis vel aliis vis inferretur, ut expeditiores esse queant; idem enim et vos facere et facturos, si nobis periculum ab hoste sit timendum.</s>
					<s n="11" xml:lang="la" type="auto">Id aequo, credo, animo susciperent et diligentius omnia componerent et perlustrarent, ut, si forte aliqui decesserint sive aegrotaverint, substituantur alii, item quae bombardis vel aliis armis deficiunt, emendarentur; satius enim est frustra paratos esse quam imparatos obrui.</s>
					<s n="12" xml:lang="la" type="auto">Dominus omnia in melius convertat, ad quem clamabimus: Da pacem domine in diebus nostris etc.</s>
					<s n="13" xml:lang="la" type="auto">Fama ex Lucerna ad nos est perlata omnes tam viros quam foeminas, liberos item pacem amice optare, item Lucernenses non usque adeo esse severes contra Claronenses, sic etiam Uranienses et Tugianos, insanire autem Svitenses et coniunctos Undervaldenses.</s>
					<s n="14" xml:lang="la" type="auto">Alia deinde fama volat 5 Cantones simpliciter conaturos, ut Sabaudus recuperet ducatum suum et hoc effecturos vel armis etiam; hoc enim ei promiserint.</s>
					<s n="15" xml:lang="la" type="auto">Haec omnia verisimilia, incerta tamen apud nos sunt<note type="margin">dazu a.R.: "Foedus inter 5 Pagicos et ducem Sabaudum coaluisse rumor est."</note>.</s>
				</p>
				<p>
					<s n="16" xml:lang="la" type="auto">Omnia haec tibi sunt quam nobis certiora.</s>
					<s n="17" xml:lang="la" type="auto">An non coetus publici Cantonum erant adeundi deque omnibus periculis et iniuriis admonendi?</s>
					<s n="18" xml:lang="la" type="auto">Seducuntur procul dubio simpliciores per proceres suos.</s>
					<s n="19" xml:lang="la" type="auto">Remitto iudicium d. Philippi et gratias ago, quod communicasti; omnia enim huiusmodi colligo et conscribo.</s>
				</p>
				<p>
					<s n="20" xml:lang="la" type="auto">Fertur apud nos per mercatores, quam multi boni viri Lugduni, Parisiis et alibi suspendantur, qui minus favent Guisianis.</s>
					<s n="21" xml:lang="la" type="auto">Dominus adsit fidelibus.</s>
				</p>
				<p>
					<s n="22" xml:lang="la" type="auto">Vale.</s>
				</p>
				<p>
					<s n="23" xml:lang="la" type="auto">Salutat te Simpertus noster.</s>
				</p>
				<p>
					<s n="24" xml:lang="la" type="auto">Saluta nostro nomine omnes fratres.</s>
				</p>
				<p>
					<s n="25" xml:lang="la" type="auto">Scaphusiae 12. novembris 1560.</s>
				</p>
				<p>
					<s n="26" xml:lang="la" type="auto">Tuae humanitati deditissimus Iacobus Rüger.</s>
					<s n="27" xml:lang="la" type="auto">Clarissimo, doctissimo et praestantissimo viro d. Heinrycho Bullingero, antistiti ecclesiae Tigurinae, d. ac fratri suo in Christo plurimum observando et dilectissimo.</s>
				</p>
				<p>
					<s n="28" xml:lang="de" type="auto">An m. Heinrich Bullinger zu Zürich.</s>
				</p>
			</div>
		</body>
	</text>
</TEI>
