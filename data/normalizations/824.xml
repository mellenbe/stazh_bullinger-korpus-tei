<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization824">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #824</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Domino Heinrico Bullingero, patrono suo ac domino plurimum colendo, Ioannes Rodolphus Stumphius salutem in Christo.</s>
				</p>
				<p>
					<s n="2" xml:lang="la" type="auto">Literas tuas, vir praestantissime, sub finem octobris superioris 49. anni datas 6. calendas februarii huius 50. accepimus, quibus nihil suavius, nihil antiquius unquam fuit idque multis nominibus.</s>
					<s n="3" xml:lang="la" type="auto">Ac primum, quod humile nostrum illud officium tam humaniter accepisti ac pro eo nos apud virum celeberrimum d. d. Petrum Martyrem tua commendatione dignos habuisti, tranquillum denique patrię statum cum saluberrima ac vere paterna tua <foreign xml:lang="el">παραιρεσι</foreign>, quam gratissimo amplectimur animo, quodque mones, ut et a regis et ab aliorum principum muneribus abstineam, fidem tuam ac amabilem mei curam agnosco, verum nolim vel te vel parentem meum mihi charissimum de hoc multum esse solicitum.</s>
					<s n="4" xml:lang="la" type="auto">Quanquam enim iamdudum eiusmodi stipendia ambiendi via ac ratio sit oblata, semper tamen lex illa patria mihi scripta hęrebat in animo.</s>
					<s n="5" xml:lang="la" type="auto">Quod vero inter regis alumnos vivendi copia sit facta, non id mihi infamię esse puto; neque enim gratis concessum, sed singulo quoque quatembre transacto plus minus 5 coronatos Anglicos pro victo solvo.</s>
					<s n="6" xml:lang="la" type="auto">Quodsi vero hęc minus fidem sint habitura, mandatum regium, quod mihi patrocinetur, habeo; nam eo cautum est, ne quisquam exterorum in alicuius collegii sotium suscipiatur; quin d. Hoperum, Martyrem et Richardum Hilles testes huius rei locupletissimos habeo, qui, et quantum solvam et quantum hoc anno consumpserim, probe norunt.</s>
					<s n="7" xml:lang="la" type="auto">Te itaque pro tua humanitate ac fide oro, si quando eius rei apud nos fiat mentio, tu me tua defensum velis commendatione.</s>
				</p>
				<p>
					<s n="8" xml:lang="la" type="auto">Novarum rerum pauca sunt in praesentia.</s>
					<s n="9" xml:lang="la" type="auto">Illud p[rae]cipuum est: rumor est inter utrunque et Anglię et Gallię regem nunc agi de pace, nec desunt, qui dicant vestrum ab Anglis habitam in ea re esse rationem, quo scilicet et evangelium et ecclesia apud Helvetios subsistere queat; quod num sit necne, non facile dixero.</s>
					<s n="10" xml:lang="la" type="auto">Reliqua ex Ioanne Uldmio nostro audies, qui sibi hanc proviniciam sumpsit.</s>
					<s n="11" xml:lang="la" type="auto">D. Hoperus et d. Martyr valent; Franciscus Triander, quem salutabas nostris literis, nuper Basileam abiit.</s>
					<s n="12" xml:lang="la" type="auto">Vale decus patrię.</s>
					<s n="13" xml:lang="la" type="auto">Datum Oxonię 1550. 4. calendas februarii.</s>
				</p>
				<p>
					<s n="14" xml:lang="la" type="auto">Ioannes Rodolphus Stumphius tuę dignitatis observandissimus.</s>
				</p>
				<p>
					<s n="15" xml:lang="la" type="auto">Summa pietate atque eruditione gravissimo celeberrimoque viro domino Heinrico Bullingero, ecclesię apud Tigurinos episcopo, patrono suo ac domino plurimum observando.</s>
				</p>
				<p>
					<s n="16" xml:lang="de" type="auto">Zürich im Schwyzerland.</s>
				</p>
			</div>
		</body>
	</text>
</TEI>
