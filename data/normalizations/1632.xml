<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1632">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1632</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia Christi tecum.</s>
					<s n="2" xml:lang="la" type="auto">Paulus ille Pauli Fagii sanctę memorię filius, superioribus diebus ex Anglia rediens apud suum affinem Ioannem Ulstetterum, scholę nostrę paedotribam, divertit consulturus de alio loco studiis commodiori.</s>
					<s n="3" xml:lang="la" type="auto">Conventum est autem inter nos tandem concorditer Tigurinam academiam ob multas commoditates illi profuturam.</s>
				</p>
				<p>
					<s n="4" xml:lang="la" type="auto">Non displicuit adolescenti sententia, atque quam primum accinctus se discrimini vię, at a tot sanguinariis militibus obsessam, commisit etc.</s>
					<s n="5" xml:lang="la" type="auto">Porro ut illum tibi pluribus commendem, Bullingere doctissime, opus non fuerit; nam ipse pietatis ac eruditionis, tum et honestatis, ni alius, quod absit, quam hactenus velit esse, dabit luculentum specimen per omnia, ut speramus, patrem relaturus.</s>
					<s n="6" xml:lang="la" type="auto">Tu ergo illum illiusque studia pro tua singulari humanitate, qua propensus es erga omnes studiosos, iuvato ac promoveto, inprimis ut habeat hospitium se dignum; nam omnes bene speramus, quod non sit falsurus nostram expectationem.</s>
				</p>
				<p>
					<s n="7" xml:lang="la" type="auto">Nos hic inter tot heroum, urbium vicinorumque bellicos adparatus et strepitus pacifice agimus ab emulis et osoribus tranquillitatis pessime audientes, quasi nos, qui Christum profitemur, huius turbę simus causa.</s>
					<s n="8" xml:lang="la" type="auto">Criminantur nos haud secus atque lupus ille, qui apud scaturiginem bibens obiurgabat agnum infra se, quod turbarit aquam.</s>
					<s n="9" xml:lang="la" type="auto">Proinde minantur grandia dicentes se totum hunc agellum, si a Gallo obsessi fuerint, funditus eversurum.</s>
					<s n="10" xml:lang="la" type="auto">Pridie ex Brisaco erruptionem fecerunt in tres viciniores principis pagos violenta manu commeatum prędantes; sed per pręfectum nostrum abacti pedem retulerunt.</s>
					<s n="11" xml:lang="la" type="auto">Hoc unico exemplo intelligis, in quibus versemur discriminibus.</s>
					<s n="12" xml:lang="la" type="auto">Hostis libertatem patrię pollicetur.</s>
					<s n="13" xml:lang="la" type="auto">Utinam staremus in libertate, qua Christus nos liberavit.</s>
					<s n="14" xml:lang="la" type="auto">Huiusmodi conatibus et technis non video nos posse vindicare libertatem.</s>
					<s n="15" xml:lang="la" type="auto">Gallus totam Lotharingiam occupavit, iuniorem et superstitem ducem, qui decennis est, secum in exercitu ducens.</s>
					<s n="16" xml:lang="la" type="auto">Quid futurum sit, dies declarabit etc.</s>
					<s n="17" xml:lang="la" type="auto">Rogate ergo filium dei pro nobis instantissime vos nostri fratres et ecclesię vestrę, ne in hisce tempestatibus ecclesiola nostra a fluctibus bellicis obruatur, sed ut hanc Bethuliam sua solita clementia ad gloriam sui nominis servet.</s>
					<s n="18" xml:lang="la" type="auto">Hisce vale et saluta fratres omnes, Pellicanum inprimis; dic illi, ut se ferrea nunc ornet panoplia ad suę patrię defensionem.</s>
				</p>
				<p>
					<s n="19" xml:lang="de" type="auto">Rechenvillò 7. die Maiii 1552.</s>
				</p>
				<p>
					<s n="20" xml:lang="la" type="auto">T[uus] Erbius.</s>
				</p>
				<p>
					<s n="21" xml:lang="la" type="auto">Salutat te Nicolaus Regius viduus, qui, dum scribo, ad me venit.</s>
				</p>
				<p>
					<s n="22" xml:lang="la" type="auto">Cumprimis pietate et doctrina insigni viro domino Heinrycho Bullingero, Tigurinorum theologo, fratri suo observando.</s>
				</p>
			</div>
		</body>
	</text>
</TEI>
