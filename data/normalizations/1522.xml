<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1522">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1522</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Non sine fastidio scribo, colende mi frater, quod ex tuis postremis intelligam meas tibi sero et semper post festum, quod dici solet, reddi, cum tamen ad molestiam usque illis, quibus committo, inculcem, ut mature ad te perferri curent.</s>
					<s n="3" xml:lang="la" type="auto">Verum haec est huius temporis corruptissimi sors.</s>
				</p>
				<p>
					<s n="4" xml:lang="la" type="auto">Scripseram nuper paucula de vocatione tua ad Vitudurensem ecclesiam dissuadens, ne illam recipias vocationem; nunc autem quid cogitare possum quam et has ne nunc quidem ad te esse perlatas?</s>
					<s n="5" xml:lang="la" type="auto">Et in diem se... quaedam, ut existimem multo prudentius te manere apud eos, ad quos non ita pridem vocatus es, quam ut ad hos concedas, qui modo vocarunt.</s>
					<s n="6" xml:lang="la" type="auto">De qua re iam non est locus et tempus dicendi.</s>
				</p>
				<p>
					<s n="7" xml:lang="la" type="auto">Quoniam vero intelligo Antithesim meam tibi ex manibus ereptam, priusquam legeris, en aliam tibi mitto.</s>
				</p>
				<p>
					<s n="8" xml:lang="la" type="auto">Significabis autem, an existimes potissima a me capita esse recensita, de quibus merito aut iure dimicationem suscepimus.</s>
					<s n="9" xml:lang="la" type="auto">Valemus et vivimus nos per gratiam dei ut semper.</s>
					<s n="10" xml:lang="la" type="auto">Ioannes Wolphius superioribus diebus concordibus omnium votis allectus est in pastorem inferioris collegii in locum d. d. Heinrychi Engelhardi, qui feliciter migravit ad dominum.</s>
					<s n="11" xml:lang="la" type="auto">Ex Augusta aut de Caesare aut concilio nihil nunc certi habeo, quod te ignorare existimem.</s>
					<s n="12" xml:lang="la" type="auto">Mira sparguntur de novis motibus in Saxonia excitatis et de expeditionibus episcoporum Moguntiae et Wirtzburgi; quae quam certa sint, dubito.</s>
					<s n="13" xml:lang="la" type="auto">Video undique suboriri bella et rumores bellorum ideoque spero appropinquare redemptionem nostram.</s>
					<s n="14" xml:lang="la" type="auto">Vale cum tuis omnibus et cum symmystis et amicis, quos omnes salutabis.</s>
					<s n="15" xml:lang="de" type="auto">Gott verlieh euch allen ein gut Jahr.</s>
					<s n="16" xml:lang="la" type="auto">5. ianuarii 1552.</s>
				</p>
				<p>
					<s n="17" xml:lang="la" type="auto">Bullingerus tuus.</s>
				</p>
				<p>
					<s n="18" xml:lang="la" type="auto">Praestantissimo viro d. Ambrosio Blaurero, Biennensis ecclesiae pastori vigilantissimo, domino et fratri suo colendissimo.</s>
					<s n="19" xml:lang="de" type="auto">Biel.</s>
				</p>
			</div>
		</body>
	</text>
</TEI>
