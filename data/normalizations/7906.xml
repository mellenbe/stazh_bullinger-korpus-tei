<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7906">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7906</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ante biduum scripsi d. Gvalthero, tempore autem exclusus tum tibi scribere non potui, domine mihi plurimum observande.</s>
					<s n="3" xml:lang="la" type="auto">Nunc etiam remitto, quae mihi communicasti, omnia, quae prioribus ad te literis mittere oblitus eram.</s>
				</p>
				<p>
					<s n="4" xml:lang="la" type="auto">Apud nos nunc varia dicuntur, sed admodum incerta praeter pauca quidem, scilicet Bipontinum oppidum Chariti ad Ligurim situm prope Bituriges expugnasse cęsis praesidiariis omnibus, Ligurim transiisse et vagari pro lubito nemine impediente; Daumalęum esse Biturigibus, regem Lutetiis.</s>
				</p>
				<p>
					<s n="5" xml:lang="la" type="auto">In Hispania Mauri cum Hispanis congressi duobus praeliis victores evaserunt; crescit illorum potentia in dies.</s>
					<s n="6" xml:lang="la" type="auto">Ita iudicia dei non cessant, utcunque domitare videantur, imo gravitate tarditatem compensant.</s>
					<s n="7" xml:lang="la" type="auto">Lugdunum venerunt a papa missi Itali circiter 4000, inter quos equites 1000, magis elegantia armorum atque vestium conspicui quam fortitudine; malunt illi Lugduni in praesidio esse quam in hostem educi.</s>
				</p>
				<p>
					<s n="8" xml:lang="la" type="auto">Pfauserus, imperatoris ecclesiasta, Laugingę praeterita septimana, dum ventrem exonerat, exspiravit nemine assistente sicque mortuus prope cloacam iacens repertus est.</s>
				</p>
				<p>
					<s n="9" xml:lang="la" type="auto">Bene vale, domine colendissime, hasque literas boni consulito, cum nunc alia non habeam, quae scribam, nisi vanissimos rumores inserere velim.</s>
					<s n="10" xml:lang="la" type="auto">D. Gvalthero salutem meo nomine quam officiosissime dicas, rogo, et filio meo hasce inclusas transmittere digneris.</s>
				</p>
				<p>
					<s n="11" xml:lang="la" type="auto">Datum Augustę 18 iunii anno 69.</s>
				</p>
				<p>
					<s n="12" xml:lang="la" type="auto">R[everentiae] t[uae] observantissimus Georgius a Stetten.</s>
				</p>
				<p>
					<s n="13" xml:lang="la" type="auto">Venerando, pio atque erudito domino Henricho Bullingero, ecclesię Tigurinę antistiti vigilantissimo, domino et amico suo colendo.</s>
					<s n="14" xml:lang="de" type="auto">Zürich.</s>
				</p>
				<p>
					<note type="remark">[Darunter von anderer Hand:]</note>
					<s n="15" xml:lang="de" type="auto">An Herren Heinrichen Bullinger zu Zürich.</s>
				</p>
			</div>
		</body>
	</text>
</TEI>
