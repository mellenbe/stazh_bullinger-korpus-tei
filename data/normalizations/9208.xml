<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9208">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9208</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Venerunt ad nos Hospiniani patrueles, quorum altera neptis tua ex filia Margareta bonae memoriae nupta est, et attulerunt nobis dedicationem commentariorum domini Lavateri, generi tui, in libros Paralipomenon.</s>
					<s n="3" xml:lang="la" type="auto">Quos si ita excipere et tractare potuissemus, sicut par erat, libenter praestitissemus nostrum officium; sed et adversa valetudo mea et aliae temporis huius incommoditates fecerunt, ut facta nostra voluntati nostrae non potuerint respondere.</s>
					<s n="4" xml:lang="la" type="auto">Boni autem ipsi consulent nostram operam.</s>
				</p>
				<p>
					<s n="5" xml:lang="la" type="auto">Quod ad ipsam dedicationem, audio illam cum applausu a senatu exceptam esse, licet minus liberales se aliqui praestiterint, quam voluissent illi, quorum prior tamen est authoritas.</s>
					<s n="6" xml:lang="la" type="auto">Scio enim, quomodo in huiusmodi rebus sint affecti, qui literas non intelligunt.</s>
					<s n="7" xml:lang="la" type="auto">Steigerus tamen suam illis gnaviter praestitit operam<note type="margin">Satz a.R. beigefügt.</note>.</s>
					<s n="8" xml:lang="la" type="auto">Quod vero ad tuas literas, misi eas una cum novitatibus omnibus atque etiam d. Erasti literis ad d. Steigerum.</s>
					<s n="9" xml:lang="la" type="auto">Is lectis omnibus hodie me convenit et de singulis fere contulit; maxime vero illum interrogavi de Hispanis ad Larum lacum collocatis (ut Erastus scribit), an ipsi hoc non curent etc.</s>
					<s n="10" xml:lang="la" type="auto">Dicit itaque mihi dominos hoc bene scire et huic rei invigilare, non posse tamen agere quicquam, dum illi se non moveant aut nesciatur adhuc, quid moliantur aut quo sint ducendi.</s>
					<s n="11" xml:lang="la" type="auto">Deinde quod idem scribit Quinquepagicos nostros legationem misisse ad pontificem efferreque eos ei suam operam ad extirpationem haereticorum, ad id respondit hoc iam pridem etiam dominis indicatum fuisse; sed d. consulem a Mülinen serio hac de re egisse cum ammano Urianensi in comitiis Badensibus, eum vero id negasse et pernegasse; hoc tamen confectum esse, quod ipsi se Tridentino concilio subiecerint et quod illud in suis finibus constanter tueri velint; sed quod aliis extra suos terminos huius rei aliquam molestiam inferre velint, hos se nemini promisisse nec facturos esse unquam.</s>
					<s n="12" xml:lang="la" type="auto">Et hoc ipsum praedictum ammanum scriptis ab eo tempore ad ipsum literis rursus confirmasse.</s>
					<s n="13" xml:lang="la" type="auto">Iussit itaque d. Steigerus, ut haec quoque tibi ad illa responderem.</s>
					<s n="14" xml:lang="la" type="auto">Quod reliquas novitates attinet, paria fere apud nos quoque feruntur.</s>
					<s n="15" xml:lang="la" type="auto">Scripserunt non ita pridem Argentinenses nostris multa talia, inter quae etiam hoc erat: papam cum collegio cardinalium cardinalem Lotharingum et matrem regis Galliae in numerum divorum referre conari propter illud egregium in Gallia factum.</s>
					<s n="16" xml:lang="la" type="auto">Quod Albanus mortuus esset 13. ianuarii Beza quoque huc scripserat, quae tamen secuta sunt, ostendunt vana haec fuisse.</s>
					<s n="17" xml:lang="la" type="auto">De morte fratris regis, item de Mommorantio, quod se Rupellam contulerit, nihildum hic audivimus.</s>
					<s n="18" xml:lang="la" type="auto">Quod ad Belliuraeum, se ipsum magis magisque confundit et exosum reddit; nemo enim non indignissime fert ipsius impudentiam.</s>
					<s n="19" xml:lang="la" type="auto">Quod pro Genevensibus laboravit, in spongiam abiit<note target="fn1" type="footnote"/>.</s>
					<s n="20" xml:lang="de" type="auto">Die 5 Orte wenden irren eben nichts; hiemit zieht sich Freiburg und Solothurn auch von; ist, ob Gott will, ihr Glück.</s>
					<s n="21" xml:lang="de" type="auto">Sie sind der Tagen hier gesehen und mit meinen Herren gehandelt, wie man sich gegen einandergehen halten solle aller Dingen halben, so sei eines Zusatzes notdürftig sein würden; hanget noch an ihrer Antwort.</s>
				</p>
				<p>
					<s n="22" xml:lang="la" type="auto">Beza quidem scribit vix vicesimam Gallorum partem esse in partibus nostris, si conferatur cum numero eorum, qui apud ipsos sint; sed efficiam, ut ex literis nostrorum intelligas, quam hoc sit verum.</s>
					<s n="23" xml:lang="la" type="auto">Fuerunt quidem plurimi Genevę; sed maior pars regressa est in Galliam.</s>
					<s n="24" xml:lang="la" type="auto">Si Scaphusiani aut alii aliquid amplius [con]ferent, vellem eos consilio nostrorum hac in re uti; nam, ut pr[ius] scripsi, quicquid in hanc voraginem aut Charybdin inciderit<note target="fn2" type="footnote"/>, n[on] facile emerget amplius.</s>
				</p>
				<p>
					<s n="25" xml:lang="la" type="auto">Tuae ad Bell[iuraeum] scripta tibi remitto et ea mihi servabo; mirum, si non feriatur eius conscientia gravi[ter]; sed fortassis nunc tanti peccati sensum non habet, qui tamen evigilabit suo tempore.</s>
				</p>
				<p>
					<s n="26" xml:lang="la" type="auto">Domini Gvaltheri carmen doctum et elegans de sydere illo novo et insolito iam prius a Vinslero ex Bienna acceperamus; ago tibi tamen gratias, quod tu illud quoque nobis miseris.</s>
				</p>
				<p>
					<s n="27" xml:lang="la" type="auto">Vidi ex maculaturis, quale futurum sit opus tuum De persecutione ecclesiae, quod avemus brevi habere, et o[ro] dominum, ut te diutissime salvum et incolumem ecclesiae suę et nobis omnibus servet, ut tuis operibus et donis adiuti nos quoque pro virili nostra partes nostras in ecclesia domini obire queamus.</s>
				</p>
				<p>
					<s n="28" xml:lang="la" type="auto">Bene vale.</s>
					<s n="29" xml:lang="la" type="auto">Salutat te impensissime dominus Steigerus, tum etiam socer meus, quęstor Manuel.</s>
					<s n="30" xml:lang="la" type="auto">Gravenrietus ab urbe abest; non scio, an Diesbachius adsit necne.</s>
					<s n="31" xml:lang="la" type="auto">Saluta d. Gvaltherum, Simlerum, Heinrychum filium tuum et omnes tuos, simul et nostros, meo nomine.</s>
				</p>
				<p>
					<s n="32" xml:lang="la" type="auto">Bernae 20. fe[bruarii] 73.</s>
				</p>
				<p>
					<s n="33" xml:lang="la" type="auto">Adiunxi his quasdam Satanę ad regem G[alliae] literas effictas a nescio quo, cuius generis scripta etiamsi mihi non placeant, extor[quet] tamen illa deus interdum ab asina Bileam.</s>
					<s n="34" xml:lang="la" type="auto">Cum legeris, remitte, ne cui alteri per nos/vos(?) veniant in manus.</s>
				</p>
				<p>
					<s n="35" xml:lang="la" type="auto">Tuus ut semper Io[hannes] Hallerus.</s>
				</p>
				<p>
					<note>[f. 477b]</note>
					<s n="36" xml:lang="la" type="auto">Clarissimo viro d. Heinrycho Bullingero seniori, pastori ecclesiae Tigurinae primario, domino meo honorando et compatri charissimo.</s>
				</p>
			</div>
		</body>
	</text>
</TEI>
