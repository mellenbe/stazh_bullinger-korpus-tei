<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2979">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2979</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Proximę tuę, vir clarissime, cum fasciculo cuiusdam infausti hominis Neoburgum usque ad me venerunt, in quibus ut alias semper crebrum scribendi offitium a me contendis.</s>
					<s n="3" xml:lang="la" type="auto">Dedi autem mense iulii ad te prolixas easque Lyndovium ad Papium misi.</s>
					<s n="4" xml:lang="la" type="auto">Miror, si illis cares, imprimis eam ob causam, quod multa confidenter, ne dicam audacter delineavi, quę hoc loci repetere non consultum est.</s>
					<s n="5" xml:lang="la" type="auto">Deformis omnino mihi nunc Germanię facies esse videtur, tum ob ardentissimas dissensiones tum etiam ob malas et peregrinas artes, proditiones, insidias et blandimenta nuper enata.</s>
					<s n="6" xml:lang="la" type="auto">Sacrifici certe aliquid monstri alunt.</s>
					<s n="7" xml:lang="la" type="auto">Apud Livonios episcopum marchionem et ducem Meckelburgensem, coadiutorem Teuthonici ordinis, milites in arce quadam obsederunt multasque arces et oppida vi receperunt tantumque progressi sunt, ut etiam dux Prussię pacem apud eos quęrat.</s>
				</p>
				<p>
					<s n="8" xml:lang="la" type="auto">Ceteri rasi omnes contribuunt, quantum quisque potest, sperantes ex aliorum fortunis suas etiam fore ampliores.</s>
					<s n="9" xml:lang="la" type="auto">Rex tamen Polonię, rex Danię atque marchiones Pruteno suppetias ferunt, utinam non serius, quam oportet.</s>
					<s n="10" xml:lang="la" type="auto">Alioqui nostris in partibus coacta quędam adhuc tranquillitas est.</s>
				</p>
				<p>
					<s n="11" xml:lang="la" type="auto">Princeps noster elector Palatinus in quatriduo hic cum magno comitatu expectatur.</s>
					<s n="12" xml:lang="la" type="auto">Ego interim mandatu ipsius hic vices cancellarii ago.</s>
					<s n="13" xml:lang="la" type="auto">Volo autem me, quantum fieri potest, eo fasce levare.</s>
				</p>
				<p>
					<s n="14" xml:lang="la" type="auto">De retinenda evangelii puritate hic parum spei subest.</s>
					<s n="15" xml:lang="la" type="auto">Omnes fere principes et civitates, qui nomen evangelio dederunt, mendaci opinione de carnali manducatione corporis Christi intricati sunt, omnia nescientes, quid litera, quid spiritus.</s>
				</p>
				<p>
					<s n="16" xml:lang="la" type="auto">Interim universi pietatis cultores summo odio atque persecutione habentur.</s>
					<s n="17" xml:lang="la" type="auto">Laurentius Agricola se egregie apud principem scriptis purgavit et causam suam citra velamen libere egit.</s>
					<s n="18" xml:lang="la" type="auto">Quid autem cum ipso futurum sit, adhuc me latet.</s>
					<s n="19" xml:lang="la" type="auto">Brevi autem principe presente omnia resciemus, et nisi mora atque protracti temporis spem aliquam boni mihi pareret, iamiam rem pro deplorata haberem.</s>
					<s n="20" xml:lang="la" type="auto">Magni profecto momenti est ea causa; quę si sinistre ceciderit, non Laurentii solum, verum et mea aliorumque res agetur.</s>
				</p>
				<p>
					<s n="21" xml:lang="la" type="auto">In comitiis dormitatur; quę autem technę interea struantur, non omnes vident.</s>
					<s n="22" xml:lang="la" type="auto">Marchio Albertus cum principe nostro hic aderit.</s>
					<s n="23" xml:lang="la" type="auto">Quidam crędunt transactionem inter ipsum et adversarios papistas futuram esse, quidam non; ex eo etenim negotio pax et bellum pendet.</s>
				</p>
				<p>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Celerrime.</s>
					<s n="26" xml:lang="la" type="auto">7. augusti anno etc. 56. ex Neoburgio.</s>
				</p>
				<p>
					<s n="27" xml:lang="la" type="auto">Tuus G[eorgius] L[aetus].</s>
				</p>
				<p>
					<s n="28" xml:lang="la" type="auto">Brentzius recentem edidit libellum de cęna domini ineptis refertissimum, quem Lutherani pro oraculo habent.</s>
					<s n="29" xml:lang="la" type="auto">Utinam brevi antagonistam sortiatur.</s>
				</p>
				<p>
					<note type="address">[Adresse:]</note>
					<s n="30" xml:lang="de" type="auto">[...] Irdigen und Hochgelehrten... gehen Bullinger, vorkehren... lio Zürich, meinem [...] Herrn und Brudern.</s>
					<s n="31" xml:lang="de" type="auto">Zürich.</s>
				</p>
			</div>
		</body>
	</text>
</TEI>
