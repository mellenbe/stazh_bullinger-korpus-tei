<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization201">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #201</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quamvis proxima die Veneris copiosius de singulis rebus ad te scripserim, venerande pater, tamen nolui domini Iodoci nostri coniugem sine literis dimittere ad te.</s>
					<s n="3" xml:lang="la" type="auto">Expecto iam tuas et quando aliquot ad nos mittas fratres peregrinos; ego profecto omnem navabo operam, ut, quotquot miseritis, recipiantur et vel aliquandiu alantur, donec usui esse possint.</s>
					<s n="4" xml:lang="la" type="auto">Musculum denuo tibi commendo et pro eo rogo; quid ego pro illo agam denuo, tuum maxime expecto consilium.</s>
				</p>
				<p>
					<s n="5" xml:lang="la" type="auto">Profecto vir bonus est, pius, doctus.</s>
					<s n="6" xml:lang="la" type="auto">Propter studium pacis eo infirmitatis delapsus, ut minus aperte scriberet, interim tamen pro errore ei non imputaverim, quod infirmitatis fuit.</s>
				</p>
				<p>
					<s n="7" xml:lang="la" type="auto">Considerandus est etiam ecclesiae status, cui ipse servivit.</s>
					<s n="8" xml:lang="la" type="auto">Quamvis hac in parte prorsus illam non defendam, vellem tamen quorundam iuditia charitate moderari et rationem haberi, quo animo quis quidque fecerit.</s>
					<s n="9" xml:lang="la" type="auto">Nisi recte sentiret Musculus, profecto ad nos non confugisset, non me tam familiariter usus fuisset Augustae, et siquidem ego eum ferre potuissem, nunquam tamen tulissent nec Laurentius Agricola nec Svitzerus.</s>
					<s n="10" xml:lang="la" type="auto">Sed hoc in negotio omnes sane cum eo concordavimus.</s>
					<s n="11" xml:lang="la" type="auto">Scripta cuperet ipse profecto in nonum pressa fuisse annum.</s>
					<s n="12" xml:lang="la" type="auto">Redeuntem ergo ad nos suscipiamus, foveamus.</s>
				</p>
				<p>
					<s n="13" xml:lang="la" type="auto">Si in coelis gaudium est super viro peccatore resipiscente, sit, obsecro, etiam apud nos super fratre tam pio ac docto nobiscum sentiente et ad nos confugiente.</s>
					<s n="14" xml:lang="la" type="auto">Quis usquam est, qui in singulis non erraverit?</s>
					<s n="15" xml:lang="la" type="auto">Patres praedicamus et extollimus laudibus, cum nemo nesciat, quantis etiam ipsi aliquoties impliciti fuerunt erroribus, et fratres tales damnaremus et reiiceremus, qui tam bene de tota christiana republica meriti sunt?</s>
					<s n="16" xml:lang="la" type="auto">Arcendi sunt profecto lupi ab ecclesiis, sed et curandum, ne nos lupi simus et oviculas redeuntes excludamus.</s>
					<s n="17" xml:lang="la" type="auto">Cavendum est veneum; sed non omne, quod veneni colorem habet, venenum est.</s>
					<s n="18" xml:lang="la" type="auto">Iudicio opus est dexteriore.</s>
					<s n="19" xml:lang="la" type="auto">Musculus si contra apertam nostram veritatem sentiret, profecto me non integrum amicum, sed non minimum habiturus esset hostem.</s>
					<s n="20" xml:lang="la" type="auto">Haec de illo.</s>
				</p>
				<p>
					<s n="21" xml:lang="la" type="auto">De negotio scholastico adiiciam pauca.</s>
					<s n="22" xml:lang="la" type="auto">Petimus 1., ut certus ubique sit stipendiariorum numerus tam in agro quam in urbe, ut certus ordo servari possit.</s>
					<s n="23" xml:lang="la" type="auto">2. Concessum est ultro a dominis ut singulis angariis examina habeantur et censurae.</s>
					<s n="24" xml:lang="la" type="auto">3. Petimus nos, ut et in agro, utpote Brugis, Thuni et Zofingae, ubi celebriores sunt scholae atque etiam stipendiarii aluntur, vel singulis saltem annis fiant examina et visitationes.</s>
					<s n="25" xml:lang="la" type="auto">4. Classes etiam in certum ordinem redigantur in agro, et qui eo eruditionis pervenerunt, ut publicas lectiones audire possint, in urbem ad certa etiam stipendia transferantur.</s>
					<s n="26" xml:lang="la" type="auto">5. In urbe etiam inferioris ludi classes reformentur.</s>
					<s n="27" xml:lang="la" type="auto">Nullus legat quicquam, quam quod communi nostro consilio videatur fructuosissimum.</s>
					<s n="28" xml:lang="la" type="auto">6. Publicae lectiones instituantur 1. theologica, 2. Hebraea, 3. Graeca, 4. logica, 5. mathematica, physica vel ethica.</s>
					<s n="29" xml:lang="la" type="auto">7. Eruditiores mittantur peregre, et his certa constituantur stipendia 40 fl., ne fiant sumptus inutiliores.</s>
					<s n="30" xml:lang="la" type="auto">8. Tres sint publici professores, quorum quilibet duas habeat lectiones prater theologum.</s>
					<s n="31" xml:lang="la" type="auto">9. Quod ad mores, certae constituantur studiosis leges.</s>
					<s n="32" xml:lang="la" type="auto">10. Qui publicas audiunt lectiones, quotidie audiant conciones.</s>
				</p>
				<p>
					<s n="33" xml:lang="la" type="auto">Et huiusmodi alia.</s>
					<s n="34" xml:lang="la" type="auto">Impetravi et ego interim fl. 12 1/2, qui in singulos annos expendantur declamantibus tam Germanice quam Latine; Sultzerum enim audivi aliquando erogasse tale quid; sed iam aliquamdiu intermissum fuit.</s>
					<s n="35" xml:lang="la" type="auto">Ego ne calcar desit studiosis, restauravi.</s>
					<s n="36" xml:lang="la" type="auto">Curabo et in bibliothecam annuatim aliquid conferri.</s>
				</p>
				<p>
					<s n="37" xml:lang="la" type="auto">Haec modo, ne nihil darem, scribere volui.</s>
					<s n="38" xml:lang="la" type="auto">Festinanter scripsi; tuum erit (ut omnia), boni haec quoque consulere.</s>
				</p>
				<p>
					<s n="39" xml:lang="la" type="auto">Vale, praestantissime vir, cum uxore, liberis omnique familia.</s>
					<s n="40" xml:lang="la" type="auto">Dominos ac fratres meos colendissimos omnes meo salutabis nomine.</s>
				</p>
				<p>
					<s n="41" xml:lang="la" type="auto">Bernae 16. iulii 1548.</s>
				</p>
				<p>
					<s n="42" xml:lang="la" type="auto">Ad omnia tua officia paratissimus Ioannes Hallerus.</s>
				</p>
				<p>
					<note type="address">[Adresse:]</note>
					<s n="43" xml:lang="la" type="auto">Clarissimo viro D. Bullingero, domino et compatri suo charissimo.</s>
					<s n="44" xml:lang="de" type="auto">M. Heinrich Bullinger zu Zürich.</s>
				</p>
			</div>
		</body>
	</text>
</TEI>
