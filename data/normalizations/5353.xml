<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5353">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5353</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Heri scripsi tibi festinantissime de Rhetis non praetereundis et salutandis per illustrissimum principem Condensem, item de 5 Pagorum profectione in Galliam versus Divionem.</s>
					<s n="3" xml:lang="la" type="auto">Hodie venit ad me vir multarum rerum peritus et inter alia brevibus: "Cuperem", inquit, "fideles in Gallia vigilantes esse et non ad credendum faciles.</s>
					<s n="4" xml:lang="la" type="auto">Hoc scio Guysianos duntaxat extrahere tempus, ut instructiores interea facti et vi et dolis de repente opprimant omnes fideles.</s>
					<s n="5" xml:lang="la" type="auto">Cuperem, inquam, illos esse vigilantes; certum est enim illis impendere malum ingens ex Marsilia.</s>
				</p>
				<p>
					<s n="6" xml:lang="la" type="auto">Caveant, ne Lugdunum fiat Caletum.</s>
				</p>
				<p>
					<s n="7" xml:lang="la" type="auto">Guysianus Caletum ex improviso oppressit; quid, si signa Helvetiorum simularent se abitura Divionem et de repente invaderent Lugdunum?</s>
					<s n="8" xml:lang="la" type="auto">Vigilent, vigilent, ne Lugdunum de repente amittant."</s>
					<s n="9" xml:lang="la" type="auto">Haec ille eiusmodi ad me verbis serio protulit et abiit adiectis his etiam inter abeundum verbis: "Non credis, Bullingere, quam admirabiles proditiones, doli et artes concinnatę sint.</s>
					<s n="10" xml:lang="la" type="auto">Proinde repeto: vigilent boni et orent sedulo, ut liberentur a malo.</s>
				</p>
				<p>
					<s n="11" xml:lang="la" type="auto">Cunctatio incrementa dat malis artibus."</s>
					<s n="12" xml:lang="la" type="auto">Haec ille.</s>
					<s n="13" xml:lang="la" type="auto">Non potui autem quiescere animoque tranquillo esse, nisi mature haec ad te scriberem, ut tu mature nostros, si non dudum admoniti sunt, moneres et urgeres.</s>
					<s n="14" xml:lang="la" type="auto">Certum est Frölichium capitaneum mirifice urgeri a Guysio, ita ut ipsemet his diebus Lucernam abierit, hic (Lucernae inquam) et alibi urgeat agi de salute antiqua religionis et de pensionibus ipsorum; nisi mature se expediant et auxilium ferant, actum esse de his omnibus<note type="margin">dazu a.R.: "Frölichius unus iam est, qui hoc negotium summa urget diligentia; nisi hic esset, dubito, an milites educendi essent."</note>.</s>
					<s n="15" xml:lang="la" type="auto">Festinant ergo.</s>
					<s n="16" xml:lang="la" type="auto">Interim aliae et aliae remorę se obiiciunt; Abbatiscella, quod hodie audio, dicitur (licet Saloduri consenserit cum 5 Pagis) graviter prohibuisse, ne quis militatum in Galliam abeat; an vero perditi homines mandatum hoc recepturi sint, dubito.</s>
					<s n="17" xml:lang="la" type="auto">Adhuc constans fama est 8. iunii profecturos 5 Pagos.</s>
				</p>
				<p>
					<s n="18" xml:lang="la" type="auto">Utinam adimpleta sit tandem Amorrheorum iniquitas<note target="fn1" type="footnote"/>!</s>
					<s n="19" xml:lang="la" type="auto">Graviores et truculentiores hostes non habet hodie c[au]sa nostra bona, quae Christi est; Christum ergo oro, dominum et regem nostrum, ut invocantes se audiat et ab his pravis et sanguinariis hominibus nos liberet.</s>
					<s n="20" xml:lang="de" type="auto">Amen, Amen.</s>
					<s n="21" xml:lang="la" type="auto">D. Coignetius plane contemnitur a Pagis, et audio ipsi malum strui ingens; si vicerit Guysius (quod avertat potens dei nostri manus) actum erit cum Coignetio.</s>
					<s n="22" xml:lang="la" type="auto">Quaeso te, mi frater, significa per primum nuncium, an hae meae ad te sint allatae.</s>
					<s n="23" xml:lang="la" type="auto">Scribo has 5. iunii sub vesperam; heri dedi ad te alias de Rhetis non negligendis, quas hodie demum audio asportatas sub matutinam horam.</s>
					<s n="24" xml:lang="la" type="auto">Vale cum omnibus fratribus.</s>
				</p>
				<p>
					<s n="25" xml:lang="la" type="auto">Nostri omnes te salutant.</s>
					<s n="26" xml:lang="la" type="auto">5. iunii 1562.</s>
				</p>
				<p>
					<s n="27" xml:lang="la" type="auto">Tuus ex animo totus.</s>
				</p>
				<p>
					<s n="28" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo, domino colendo et fratri meo charissimo.</s>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
