<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9616">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9616</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Colendissime d. pater, tuas accepi hodie una cum commendatione d. Lentuli libri, pro qua uterque maximas tibi gratias agit.</s>
					<s n="3" xml:lang="la" type="auto">Mittam illi illustre hoc tuum licet parcum testimonium et scio illummet tibi gratias uberes acturum.</s>
					<s n="4" xml:lang="la" type="auto">Vicissim, quae ex Italia et aliis ex locis habemus, tecum communicamus.</s>
					<s n="5" xml:lang="la" type="auto">Heri etiam de rebus Belgicis eadem ferme quae ad me scripisti, Limacis Laurentii frater, qui felicis memoriae consulis Tscharneri filiam hic habet in uxorem, ore et scripto rettulit.</s>
					<s n="6" xml:lang="la" type="auto">Vah, quam omnium rerum est vicissitudo!</s>
					<s n="7" xml:lang="la" type="auto">Sortem tyrannorum quis non prae foribus esse videt?</s>
					<s n="8" xml:lang="la" type="auto">Nero quondam dicebat: "Haec est fides."</s>
					<s n="9" xml:lang="la" type="auto">Sapienter Agathon dixit principem sive regem oportet trium meminisse, 1. quod imperet hominibus, 2. quod secundum leges, 3. quod non semper imperaturus sit.</s>
					<s n="10" xml:lang="la" type="auto">Utinam lilia sic saperent et florerent.</s>
					<s n="11" xml:lang="la" type="auto">Mirum, quod certi nihil de milite educendo nostro affertur.</s>
					<s n="12" xml:lang="la" type="auto">Video quosdam circumvolare, qui haec mussitant.</s>
					<s n="13" xml:lang="la" type="auto">Hianti ore multi exspectant, quando petatur miles, nec puto ulla legum repagula tam tenacia futura, quin libido et fames omnia sint perruptura.</s>
					<s n="14" xml:lang="la" type="auto">Si tacemus nos, prodimus et caedimus fratres nostros; si dissuademus, omnibus periculis nos exponimus.</s>
					<s n="15" xml:lang="la" type="auto">Quid enim largitiones hoc maxime tempore possint, cum dolore persentiscimus.</s>
					<s n="16" xml:lang="la" type="auto">Ignosce, quaeso, si de Gantnero semper aliquid aspergo.</s>
					<s n="17" xml:lang="la" type="auto">Heri d. Pontisellam graviter decumbentem invisi.</s>
					<s n="18" xml:lang="la" type="auto">Domum revertentem comitatur me filius ipsius, quem cum rogarem, quid nuper in senatu cum Gantnero actum esset, audio denuo nunc Gantnerum esse paratum confessionem nostram accipere idque vel iuramento etiam approbare; tantum se petere, ne iuramento ad coenae peractionem adigatur; in caeteris se omnibus satisfacturum et reliquos officiis superaturum.</s>
					<s n="19" xml:lang="la" type="auto">Dicebat consulem Willium remissius et lenius aequo cum homine isto egisse, postquam promissiones istas audivisset, et quicquid hic promisisset, in spem factum esse posse d. Campello iterum succedere; si deinceps restitueretur, me talem non laturum nec iuxta ipsum concionaturum; unde hac occasione in meum locum irrepere posse, alium autem ipsi succedere.</s>
					<s n="20" xml:lang="la" type="auto">En, reverendissime d. pater, istorum hominum congitationes, artes, metus et solicitudines; nesciunt, quid agant, quid moliri et machinari debeant, ut istam ecclesiam occupent sub poenitentiae specie, quam deinceps pro libidine tractent et evertant.</s>
					<s n="21" xml:lang="la" type="auto">Mihi interim varia pericula creant, insidias struunt, maledictis me petunt, traducunt, deferunt et omnem lapidem movent, ut senatus et populus alienior mihi indies fiat tandemque falsis accusationibus exagitatus cogar stationem deserere vobisque onerosus et ingratus esse.</s>
					<s n="22" xml:lang="la" type="auto">Huc omnes suas curas convertunt et comportant et in publicis locis aperte conglobati consilia sua conferunt, quod certe sine maximae senatus partis beneplacito fieri nequit, cum nemo sit, qui conspirationes istas cupiat vel verbo attingere nedum impedire.</s>
					<s n="23" xml:lang="la" type="auto">Dicebat etiam iunior Pontisella se saepissime obvium fieri Gantnero et suis complicibus et nuper Gantnerum dixisse se Calvini libros lubenter legere, Tigurinorum vero nauseare; dan wen er schon zwei läse, so wisse er noch nitt den sensum oder was sy wöllind.</s>
					<s n="24" xml:lang="la" type="auto">Deum immortalem, nisi ego Tigurinus essem, forsan hec in sanctos labores et vigilias vestras non evomeret arrogantissimus et odio turgens homo.</s>
					<s n="25" xml:lang="la" type="auto">Sic stimulis hisce suis apposite Mario suo accedit.</s>
					<s n="26" xml:lang="la" type="auto">Vide, quam vere sese offerat confessionem nostram se recepturum, qui Tigurinorum scripta nauseat et omnibus sannis excipit et traducit.</s>
					<s n="27" xml:lang="la" type="auto">Fieri potest, ut is, qui mihi haec ore heri retulit, me ita in Gantnerum instigare et incendere voluerit, quo melius ipse id, quod sperat, consequi possit; videntur enim esse rivales externa specie; at intus et re ipsa conveniunt; hinc tanta mutua familiaritas.</s>
					<s n="28" xml:lang="de" type="auto">Es laste auch Gantneros gegen dem Sommer sein Haar wieder wachsen, welches er gegen dem Winter lassen abschären und ein geschorner Bub geworden, als der sich ausgetan, sich der Kirchen nichts mehr zuplatten, sondern ein Leibe seien.</s>
					<s n="29" xml:lang="la" type="auto">Ignosce, quod hisce te obtundam.</s>
				</p>
				<p>
					<s n="30" xml:lang="la" type="auto">Salutant te amici omnes, inprimis Campellus.</s>
					<s n="31" xml:lang="la" type="auto">Scriptorum Simleri nihildum accepimus.</s>
				</p>
				<p>
					<s n="32" xml:lang="la" type="auto">Ocyssime Curię Rhaetorum 1574. 29. martii.</s>
					<s n="33" xml:lang="la" type="auto">Salvus sit d. Ernius<note target="fn1" type="footnote"/>."</s>
				</p>
				<p>
					<s n="34" xml:lang="la" type="auto">Tuae amplitudini subiectissimus Thobias Eglinus.</s>
					<s n="35" xml:lang="la" type="auto">Amplissimo viro d. d. Heinrycho Bullingero, Tigurinae ecclesiae antistiti primario, domino suo singulari observantia colendissimo.</s>
				</p>
				<p>
					<s n="36" xml:lang="de" type="auto">Zürich an Herr Pfarrer zum grossen Münster.</s>
				</p>
			</div>
		</body>
	</text>
</TEI>
