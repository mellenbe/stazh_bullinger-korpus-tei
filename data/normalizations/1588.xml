<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1588">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1588</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Doleo valde bonis viris hoc molestiae exhibendum, vir omnibus modis mihi colendissime, quod in tam truculentis cruentissimi belli principiis in tale mittuntur concilium, unde nemo bonus aliquid boni speraverit.</s>
					<s n="3" xml:lang="la" type="auto">Praesidet in eo pontifex, merum ibi obtinet imperium; consident enim coniurati et in verba pontificis iurati.</s>
					<s n="4" xml:lang="la" type="auto">Bullis aeditis testati sunt, cur coierit concilium: ut extirpentur haereses.</s>
					<s n="5" xml:lang="la" type="auto">Olim libris et edictis evulgatis professi sunt nostram doctrinam esse haeresim illam venenatam, nos vero esse haereticos illos orbis christiani perturbatores.</s>
					<s n="6" xml:lang="la" type="auto">Vidit hic orbis decreta 7 sub Paulo aedita; norunt omnes ea decreta per continuationem esse ratificata; scribunt episcopi et viri magni iniquum esse, ut audiantur haeretici, nisi recantare et in gremium sanctae matris ecclesiae irruere velint.</s>
					<s n="7" xml:lang="la" type="auto">Notum est lippis et tonsoribus<note target="fn1" type="footnote"/>, qui coierint Tridenti, quales hactenus fuerint et quid vel hodie ab eis fiat, et in hoc et in tale et in tam pudendum et in probrosum et factiosum et cruentem proditoriumque concilium mittuntur adhuc viri boni.</s>
					<s n="8" xml:lang="la" type="auto">Vocavit pontificis orator etiam doctores Helveticarum ecclesiarum.</s>
					<s n="9" xml:lang="la" type="auto">Nos pluribus ea exposuimus, quae iam tibi paucis recensui; protestati sumus nos nolle illuc ire, dominum tentare et veritatem dei ridendam prebere professis hostibus evangelii; obtulimus liberam collationem in loco aliquo aequo.</s>
					<s n="10" xml:lang="la" type="auto">Addimus Christum et apostolos docuisse, sed noluisse abire in concilium pontificale, Christum semel in hoc abductum, mox in crucem esse adactum, apostolos in conciliis esse caesos, Paulum maluisse appellare ad Neronem quam venire in concilium Hierosolymitanum.</s>
					<s n="11" xml:lang="la" type="auto">Miseret ergo me bonorum virorum.</s>
				</p>
				<p>
					<s n="12" xml:lang="la" type="auto">Qui[c]quid delyrant reges, plectuntur Achivi.</s>
					<s n="13" xml:lang="de" type="auto">Quod principes et magnates in comitiis imperatoriis peccant etc., müssen die armen Pfaffen büssen oder wieder zu Recht bringen.</s>
				</p>
				<p>
					<s n="14" xml:lang="la" type="auto">Dominus concedat optimis illis fratribus nostris fidem, patientiam et constantiam.</s>
					<s n="15" xml:lang="la" type="auto">Tanquam oves ad lanienam ducuntur; iam completur: Ecce, mitto vos veluti oves in medium luporum.</s>
					<s n="16" xml:lang="la" type="auto">Tempus ergo, ut condoleamus et oremus pro fratribus.</s>
				</p>
				<p>
					<s n="17" xml:lang="la" type="auto">Ex Anglia literas accepi 8. februarii scriptas Oxonii.</s>
					<s n="18" xml:lang="la" type="auto">Inter alia comemorant amici tractari iam de seria et iusta reformatione recipienda per universam Angliam et Hyberniam; deputatos esse ei negotio singulariter Cantuariensem, Elyensem, Londoniensem, Martyrem, Coxum et nescio quos alios viros bonos.</s>
					<s n="19" xml:lang="la" type="auto">Addunt decollatum esse iis diebus ducem Somersetsi.</s>
					<s n="20" xml:lang="la" type="auto">Utinam non inde aliquid turbarum exoriatur.</s>
				</p>
				<p>
					<s n="21" xml:lang="la" type="auto">Dominus servet regnum illud et illuminet luce evangelii filii sui.</s>
					<s n="22" xml:lang="la" type="manual">Amen.</s>
				</p>
				<p>
					<s n="23" xml:lang="la" type="auto">Vale.</s>
					<s n="24" xml:lang="la" type="auto">Tiguri 6. martii anno 1552.</s>
				</p>
				<p>
					<s n="25" xml:lang="la" type="auto">Bullingerus tuus.</s>
				</p>
				<p>
					<s n="26" xml:lang="la" type="auto">Clarissimo viro d. d. Christophoro Montio, serenissimi regis Angliae secretario, domino suo colendissimo.</s>
				</p>
			</div>
		</body>
	</text>
</TEI>
