<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2426">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2426</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Literę tę mense iunio scriptę paucos ante dies tandem mihi redditę sunt, ex quibus colligo suspitionem simultatis alicuius tibi de me ortam esse, quamvis et culpam diuturni silentii partim etiam in negocia nostra reiicias.</s>
				</p>
				<p>
					<s n="3" xml:lang="la" type="auto">Ne autem diutius te in hoc ambigere sinam, deus ipse mihi testis sit animum meum erga te syncerum et candidum in minimo non mutatum esse, sed in fide et observatione tui illibate in hanc horam perstitisse et deo volente in ęternum perstiturum; tantum abest, ut ullus ranchor aut distractio initę semel amicitię mihi insederit.</s>
					<s n="4" xml:lang="la" type="auto">Quod cum Iona factum est, paulo mitius et tempestivius fieri potuerat ad evitendas cogitationes repentinę eiectionis, quę crudeliora vel scelestiora prę se tulerunt, quam res ipsa edocuit.</s>
					<s n="5" xml:lang="la" type="auto">Sed ea omnia sepulta nec tanti sunt, ut in memoriam revocentur.</s>
					<s n="6" xml:lang="la" type="auto">Ego in te atque universos viros pios is sum atque ero, qui semper fui.</s>
					<s n="7" xml:lang="la" type="auto">De Iona porro meo nihil tale, antequam Tigurum venit, mihi compertum fuit.</s>
					<s n="8" xml:lang="la" type="auto">Sultzerus eum Basileę per annum fere in aedibus suis fovit et literis suis nihil nisi magnifica de eo pollicitus est, quę quidem literę adhuc hodie extant.</s>
					<s n="9" xml:lang="la" type="auto">Quodsi se sinistre gessit, et mihi et illi imposuisse Sultzerus censebitur.</s>
					<s n="10" xml:lang="la" type="auto">In fine maii dedi ad te literas in Ionę negotio inclusique illis coronatum, ut satisfieret illi, qui chelim sibi subtractam esse aiebat.</s>
					<s n="11" xml:lang="la" type="auto">Verum quia in proximis tuis nulla de hoc fiat mentio, coniectura mihi certa occurrit, literas meas suppressas nec tibi exhibitas esse.</s>
					<s n="12" xml:lang="la" type="auto">Quare alterum hic impactum coronatum transmitto, quo hominis quiritantis animum tranquilles, si modo ante non factum est.</s>
					<s n="13" xml:lang="la" type="auto">Mirabilem audio illum, quisquis est, vehementiam erga Ionam instituisse, nempe ipsius famam toti terrarum orbi voluisse patefacere et perpetua inurere ignominia, quasi vero nullus responsionis vel recompensę locus nobis relictus fuerit.</s>
				</p>
				<p>
					<s n="14" xml:lang="la" type="auto">Iura nobis in mordaces et calumniantes nimium etiam aliquid reliquerunt, quod fortassis iracundiam insolentem compescere possint.</s>
					<s n="15" xml:lang="la" type="auto">At transeant et istae nebulę.</s>
					<s n="16" xml:lang="la" type="auto">Cęterum, quantum negotia, quibus iam ad senium vergens distringor, attinet, sunt eo profecto grandia.</s>
					<s n="17" xml:lang="la" type="auto">Accedit egritudo corporis, calculus nimirum, qui me nunc tertium tanto impetu invadit atque adhuc discruciat, ut non credam dolores humanę carni intensiores incuti posse.</s>
					<s n="18" xml:lang="la" type="auto">Dominus pater cęlestis per Christum ferat in me, quod humanę patientię impossibile est; scio enim me ita a deo fideli patre exercitari, ut eius omnipotentię nunquam obliviscar, sed melior fiam.</s>
					<s n="19" xml:lang="la" type="auto">Verum enim vero quid de te?</s>
					<s n="20" xml:lang="la" type="auto">Ho ho, vir ornatissime, si tu aut parvam aut nullam gratiam merueris tanto temporis tractu, nihil est, quod ego amplius conquerar, qui in republica prophana versatus plures non tamen nisi malos homines offendere coactus sum non solum verbo, sed etiam facto.</s>
					<s n="21" xml:lang="la" type="auto">Hinc fortassis tot annis periclitor, hincinde iactor neque adhuc tutus sum ab insidiis impiorum.</s>
					<s n="22" xml:lang="la" type="auto">Tu autem, qui pabulum animarum tanto tempore fideliter tuis porrexisti, invigilasti, sedulo et lupos a caulis viriliter pepulisti, concordiam christianam plantasti et conservasti, non solum duplici, verum centuplici honore dignus calumnias pateris vel ab his quidem in quos nullum non officii genus contulisti?</s>
					<s n="23" xml:lang="la" type="auto">Certum immo certo certius augurium hoc esse existimaveris grande aliquid vestratibus imminere malum, quod tamen deus optimus maximus avertat.</s>
					<s n="24" xml:lang="la" type="auto">Tu securus esto tua fretus et dexteritate et innocentia.</s>
					<s n="25" xml:lang="la" type="auto">Si quid gravius in te delictum fuerit, quod ferre nequeas, patebunt tibi mille fores; me precipue fratrem esse tuum perpetuo senties.</s>
					<s n="26" xml:lang="la" type="auto">Scio enim, qualis sit sors exulantium quantumque per Christum illis debeam.</s>
				</p>
				<p>
					<s n="27" xml:lang="la" type="auto">Postremo nolo te diutius spe transferendi sermones tuos inlactare; tanta est mihi negotiorum moles imposita, ut vix dimidiam partem portare possim.</s>
					<s n="28" xml:lang="la" type="auto">Quanto etiam plus nitor ex labyrintho hoc emergere, tanto immergor, quamquam omnem lapidem moveam ultimum vitę tempus hoc tranquillitati sacrare.</s>
					<s n="29" xml:lang="la" type="auto">Lutherani ut videntur ex luto nati esse, ita omnia turbant et de die in diem effrenatiores fiunt.</s>
					<s n="30" xml:lang="la" type="auto">Debachantur in omnem religionem neque in sua sibi ipsis constant.</s>
					<s n="31" xml:lang="la" type="auto">Wittembergenses scribunt contra Illiricum Mathiam, clamant contra nos pręsertim Zvinglianos, dicunt publice e sugestu in cęna domini nihil esse spirituale, sed esse esum carnalem; quisquis non sic sentit, cum Iuda perpetuos ignes passurum.</s>
					<s n="32" xml:lang="la" type="auto">Dux Saxo Augustus effęminatum agit hominem neque religionem neque patriam curans.</s>
					<s n="33" xml:lang="la" type="auto">Non diu est, quando concionatorem suum, qui dixerat se electoratum et iniuste retinere, incarceravit et misere tractarit.</s>
					<s n="34" xml:lang="la" type="auto">Landgravius ab Hessen totus addictus est venationi; relicti filii Ioannis Friderichi ducis Lutheraniores sunt Luthero ipso, qui facie tenus mihi non noti sunt, sed perpetui esse pueri dicuntur.</s>
					<s n="35" xml:lang="la" type="auto">De duce Christophoro Wirtembergensi aliquid boni licet secrete audio, quod nostrarum sit partium eumque non parum pęniteat in fędus foedissimum consensisse, foedus quippe hoc, quod vocatur Renense, tantum ad conservationem regni Satanę est institutum.</s>
					<s n="36" xml:lang="la" type="auto">Quod cum Wirtembergensis iam subolfacere incipiat, lubens se avelleret.</s>
					<s n="37" xml:lang="la" type="auto">Ego in occasum omnia spectare video, gratiam autem domini in ęternum permanere.</s>
					<s n="38" xml:lang="la" type="auto">Vale et symmistas cum d. consulibus, prothoscriba et tota eruditorum corona a meo nomine diligentissime salutabis.</s>
					<s n="39" xml:lang="la" type="auto">12. octobris anno etc. 54.</s>
				</p>
				<p>
					<s n="40" xml:lang="la" type="auto">Tuus ex animo Georgius Lętus a Lmnicz etc.</s>
					<s n="41" xml:lang="de" type="auto">Dem hochgelehrten und frommen Herrn Heinrichen Bullinger, treuen Verkehr<note target="fn1" type="footnote"/> der christähnlichen Gemeinden Zürich, meinem geliebten Herren und Brudern, zu handen.</s>
				</p>
				<p>
					<s n="42" xml:lang="de" type="auto">Zürich.</s>
				</p>
			</div>
		</body>
	</text>
</TEI>
