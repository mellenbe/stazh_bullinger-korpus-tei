<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9939">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9939</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quia frequentius ad fratrem, ideo rarius ad te scribo, domine et affinis colendissime; scio enim vos omnia habere communia.</s>
					<s n="3" xml:lang="la" type="auto">Caeterum ago tibi gratias pro responsione vestra Schmideliana; optime illa fabrefacta est.</s>
					<s n="4" xml:lang="la" type="auto">Gratias etiam ago, quod mei in tua praefatione et vocationis meae ad ecclesiam Augustanam honorificam feceris mentionem.</s>
					<s n="5" xml:lang="la" type="auto">Mirandum, si maleferiati isti homines se deinceps ausuri sint opponere.</s>
				</p>
				<p>
					<s n="6" xml:lang="la" type="auto">Audimus Palatinum moliri synodum quandam Francofurti habendam; quae utinam non maioribus turbis occasionem det!</s>
				</p>
				<p>
					<s n="7" xml:lang="la" type="auto">Ex Gallia nihil nunc habeo quicquam novi; expectatur, quid legati nostri sint effecturi.</s>
					<s n="8" xml:lang="la" type="auto">Colignii nostri interea Genevam sunt profecti, propediem tamen huc redituri.</s>
				</p>
				<p>
					<s n="9" xml:lang="la" type="auto">Commendari interea se tibi cupit nobilis hic baro a Kunewitz, baro in Ostra, qui Lausannae aliquandiu egit et genero meo una cum principe quodam filium de baptismo suscepit.</s>
					<s n="10" xml:lang="la" type="auto">Proficiscitur in Italiam; in transitu vos quoque et te inprimis videre et alloqui cupit.</s>
					<s n="11" xml:lang="la" type="auto">Doctus est, pius et bene institutus adolescens et secum habet honestum comitatum.</s>
					<s n="12" xml:lang="la" type="auto">Ego illi propter morbum, qui me a festo paschatis rursus invasit, minus, quam voluerim, praestare potui; oro, ut illum habeatis commendatum.</s>
					<s n="13" xml:lang="la" type="auto">Quod res meas attinet, puto illas huius subinde recurrentis morbi occasione mutationem aliquam passuras.</s>
					<s n="14" xml:lang="la" type="auto">Vident domini, quam aegre, etiam cum optime mihi valere videar, meo officio perfungar; sunt etiam ex fratribus aliqui pertęsi, quod meos labores ipsi tamdiu sustinere cogantur.</s>
					<s n="15" xml:lang="la" type="auto">Itaque remedium aliquod erit quęrendum, quo hisce rebus consulatur, quo nullum praesentius est, quam ut ego ministerio meo renunciem et alius mihi substituatur.</s>
					<s n="16" xml:lang="la" type="auto">Qua de re cum fratribus meis agere cepi de eadem cum dominis quoque acturus, postquam maturo amicorum usus fuero consilio; te interea consulentem quoque libenter audiam.</s>
					<s n="17" xml:lang="la" type="auto">Sunt plura alia, quę me, ut hoc faciam, movent, de quibus paucula ad fratrem; non enim omnia sunt scribenda.</s>
					<s n="18" xml:lang="la" type="auto">Ego oro dominum, ut ecclesiae, quae sub meo ministerio bona pace usa est, succurrat et eandem pacem porro proroget.</s>
					<s n="19" xml:lang="la" type="auto">Plura scribam de his rebus alias.</s>
					<s n="20" xml:lang="la" type="auto">Nunc bene vale et saluta tuos, qui simul nostri quoque sunt, omnes meo nomine.</s>
					<s n="21" xml:lang="la" type="auto">Salutant te nostri quoque.</s>
				</p>
				<p>
					<s n="22" xml:lang="la" type="auto">Bernae 21. aprilis 1575.</s>
				</p>
				<p>
					<s n="23" xml:lang="la" type="auto">I[ohannes] Hallerus tuus.</s>
				</p>
				<p>
					<s n="24" xml:lang="la" type="auto">Postquam superiora scripsi, baro la Serrannę tuas mihi attulit..</s>
					<s n="25" xml:lang="la" type="auto">Gaudeo fratrem eius a d. Gvalthero esse receptum et ago vobis pro vestra opera gratias.</s>
					<s n="26" xml:lang="la" type="auto">Novitates dominis communicabo; neuter tamen eorum, quos nominasti, iam est in urbe.</s>
					<s n="27" xml:lang="la" type="auto">Ago tibi pro his gratias.</s>
				</p>
				<p>
					<s n="28" xml:lang="la" type="auto">Interea non possum intermittere, quin vobis mittam Aphorismos illos Hasleri nostri, quibus ex Aristotele conatur probare illum recte sensisse de unitate et trinitate dei; vult ita seipsum purgare, ut credamus illum quoque recte sentire.</s>
					<s n="29" xml:lang="la" type="auto">Quid autem stultius est quam ista in Aristotele quęrere?</s>
					<s n="30" xml:lang="la" type="auto">Mitto saltem, ut specimen aliquod videatis arrogantię ingenii illius et ut intelligam, quid vobis de tali philosopho videatur.</s>
					<s n="31" xml:lang="la" type="auto">Metuo, ne huius hominis occasione graviores turbae in hac ecclesia oboriantur; talibus enim fascinis dementat praecipuorum dominorum animos, ut persuasi sint nihil esse isto homine doctius ullibi, et ex ministris quoque habet fautores; quotquot autem sunt doctiores et aliquid norunt, vehementer abominantur eius ingenium.</s>
				</p>
				<p>
					<s n="32" xml:lang="la" type="auto">Rursus vale.</s>
				</p>
				<p>
					<s n="33" xml:lang="la" type="auto">Clarissimo viro domino Heinrycho Bullingero seniori, Tigurinae ecclesiae pastori primario, domino affini et compatri meo singulariter colendo.</s>
				</p>
				<p>
					<s n="34" xml:lang="de" type="auto">M. Heinrich Bullingern zu Zürich.</s>
				</p>
				<p>
					<note type="remark">[Darunter von Bullingers Hand:]</note>
					<s n="35" xml:lang="la" type="auto">"Hasleri theses.</s>
					<s n="36" xml:lang="la" type="auto">D. Halleri confirmatio in officio de novo et libertas."</s>
				</p>
			</div>
		</body>
	</text>
</TEI>
