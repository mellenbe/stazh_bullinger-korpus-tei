<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2002">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2002</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quas ad me scripsisti literas, ornatissime Bullingere, 29. aprilis, ex Argentorato tandem una cum librorum fasciculo allatae ad me Wormatiam 18. iulii.</s>
					<s n="3" xml:lang="la" type="auto">Hinc coniicere licebit, quam plenum opus alea permutari quippiam inter nos, maxime si grandiusculum (cuiusmodi fasciculus ille) fuerit; adde iam, si alicuius praecii, utpote per tot manus perferendum.</s>
					<s n="4" xml:lang="la" type="auto">Quod ego mecum perpendens, quum Froschoverus ex vernis nundinis redeundo ad suos me domi meae inviseret excusans se de non allatis tum libris pollicereturque, ubi rediisset Tigurum, eosdem quam primum huc ad me transmissurum, admonebam eundem, imo rogabam, ut faceret; satis enim superque fore, si ad autumnales, (quae nunc celebratę) nundinae Francofurtum secum adferret.</s>
					<s n="5" xml:lang="la" type="auto">Verum quod ex tuis literis et simul allato fasciculo intellexi tu eousque differri noluisti; unde, etsi serius opinione tua ad manus meas pervenerint, pro animi tamen tui hac tanta erga immeritum me propensione peculiares gratiae agendę tibi.</s>
				</p>
				<p>
					<s n="6" xml:lang="la" type="auto">Egi quidem, quantas verbis consequi poteram, antea gratias de dono destinatis, nunc de receptis quid vetat ut denuo agam, et nisi egero, ingratus merito habebar.</s>
					<s n="7" xml:lang="la" type="auto">Ago igitur nunc iterum iterumque gratias, quas potero maximas, ab animo meo, quoad vixero, nulla diu[tur]nitate temporis, null casu tollendas.</s>
					<s n="8" xml:lang="la" type="auto">Sed heus, colendissime et optime Bullingere, unum est, quod vicissim per eum, cui tam feliciter ac indefesse militas, Christum te rogo, oro et obtestor, ut argenteolum pocillum illud, quod Froschovero tradendum meo nomine tibi commisi, vile quidem munusculum et pro tua erga me benignitate tenuius, ne asperneris, non precii exiguitatem, sed synceritatem animi eius, unde proficiscitur, erga te perpendens sinasque illud esse apud te, quod apud me tui dono missi libri, amiciciae in Christo inter nos conciliatae perpetuum <foreign xml:lang="el">μνημοσθνον</foreign>.</s>
				</p>
				<p>
					<s n="9" xml:lang="la" type="auto">Caeterum, ornatissime Bullingere, illuxit dies illa tandem, qua benignitate clementissimi patris concessum adhuc superstiti inter mortales mihi praestare, quae pollicitus fueram superiori anno de millenis.</s>
					<s n="10" xml:lang="la" type="auto">Eosdem, quod foelix faustumque sit inque Christi cedat gloriam, Froschovero numeravi perferendos ad vos adiunctis literis ad amplissimum sanctissimumque ordinem senatus vestri cum indice nobis vernaculo lingua scripto, quantum argenteae, quantum vero aureae monetae et singularum quottuplices species quisque earundem hodie apud nos id est in misero et afflicto illo imperio usitatus valor.</s>
					<s n="11" xml:lang="la" type="auto">Deerit, ut spero, nihil promissae summae; si vero quid deerit, si vita mihi comes eousque fuerit, supplebo ad vernales nundinas cum foenore, ad quas si missae ad me obligatorię, satis fuerit et abunde.</s>
				</p>
				<p>
					<s n="12" xml:lang="la" type="auto">Plura scriberem de turbatissimo Germaniae statu; sed remorata est scripturientem nescio unde contracta superioribus diebus corporis lassitudo.</s>
					<s n="13" xml:lang="la" type="auto">Solatur tamen interim me, quod negotium de millenis illis me adhuc superstite prope totum sit confectum; restare nihil video quam conficiendas obligatorias; velim in hac re meae perpetuum testimonium.</s>
				</p>
				<p>
					<s n="14" xml:lang="la" type="auto">Uxor mea binos annulos aureos mittit, alterum tuae, alterum Gvaltheri coniugi dono, sic tamen ut coniugis tuae sit electio; alterum, quem volet, assignabit illi.</s>
					<s n="15" xml:lang="la" type="auto">Vale ex aequo cum ex me tum ex coniuge mea in Christo feliciter cum omnibus tuis, quos utriusque nostrum nomine plurimum salvere iusseris.</s>
					<s n="16" xml:lang="la" type="auto">Ex veteri Vangionum urbe Wormatia ad Renum 8. septembris anno 53.</s>
				</p>
				<p>
					<s n="17" xml:lang="la" type="auto">H[umanitati] t[uae] deditissimus Wolffgangus Waidnerus.</s>
					<s n="18" xml:lang="la" type="auto">Clarissimo viro d. d. Heinrycho Bullingero, amplissimae Tigurinae ecclesiae episcopo, domino suo colendissimo.</s>
				</p>
				<p>
					<note type="remark">[Bemerkung v. Bull. am Schluss d. Briefes:]</note>
					<s n="19" xml:lang="la" type="auto">Accepi poculum, sed appendere iussi Stampfferum aestimare et pretium indicare, rependi autem tantum, quantum pretii indicavit.</s>
				</p>
				<p>
					<note>[Unter der Adresse von Bullingers Hand:]</note>
					<s n="20" xml:lang="de" type="auto">Ultimä d. d. Waidnerin Septembris 1553.<note type="misc">Waidner schrieb auch später noch an B.!</note></s>
				</p>
			</div>
		</body>
	</text>
</TEI>
