<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2314">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2314</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripsit ad nos Locarnensis ecclesia lugubres sane literas, cui per has respondemus confirmantes eos in opere domini; eas vero ad te mittimus rogantes, ut ad aliquem ex ea ecclesia tibi notum et fidelem transmittas.</s>
					<s n="3" xml:lang="la" type="auto">Nullus eorum de nomine nobis notus est; ideo nulli ipsorum peculiariter ipsas adscribere potuimus.</s>
					<s n="4" xml:lang="la" type="auto">Sed et neque tutum admodum erat eas Badenam ad legatos dominorum nostrorum mittere, ne forte per imprudentiam in manus impiorum devenirent maiusque conciliaretur bonis viris malum.</s>
					<s n="5" xml:lang="la" type="auto">Si significaveris nobis, quis inter illos alicuius nominis sit, rem feceris nobis gratam; ad eum poterimus deinceps scribere.</s>
					<s n="6" xml:lang="la" type="auto">Memini quidem Locarnensem ludimagistrum, opinor, virum doctum aliquando hic fuisse nobiscum; sed nomen eius interea plane mihi excidit.</s>
				</p>
				<p>
					<s n="7" xml:lang="la" type="auto">Apud nos interea a magnifico senatu ad tempus aliquod receptus est d. Emanuel Tremellius, vir sane pius et doctrinae admirabilis; puto illum tibi alias esse notum.</s>
					<s n="8" xml:lang="la" type="auto">Ex circumcisione christianus factus ante 12 annos Argentinam ex Ferraria, unde natus est, conce[ssit]; ibi sex annis linguam sanctam professus aliis [postea]<note type="margin">a.R.: quoque?</note> disciplinis operam dedit.</s>
					<s n="9" xml:lang="la" type="auto">Postea Fagium in Angliam secutus et in illius defuncti locum substitutus totidem annis Cantabrigię docuit.</s>
					<s n="10" xml:lang="la" type="auto">Nunc communi cum aliis fortuna eiectus huc venit commendatus a Calvino, Vireto, Beza et aliis.</s>
				</p>
				<p>
					<s n="11" xml:lang="la" type="auto">Dominus vero praeter spem nostram permovit animos principum nostrorum, ut illum in scholae nostrae usum receperint; speramus ergo magnum ex eo fructum ad nos omnes rediturum.</s>
				</p>
				<p>
					<s n="12" xml:lang="la" type="auto">Graece et Latine doctissimus est praeter communem Iudaeorum morem et in omni grammaticorum genere exercitatissimus.</s>
					<s n="13" xml:lang="la" type="auto">D. Musculus eruditionem eius satis commendare nequit.</s>
					<s n="14" xml:lang="la" type="auto">Quod tibi significo, ut nobis de tanto scholae nostrae profectu congratuleris; habemus enim nunc non paucos spectatae eruditionis viros.</s>
					<s n="15" xml:lang="la" type="auto">Mei omnes recte valent teque tuosque salutant, quos ego quoque cupio salvos.</s>
					<s n="16" xml:lang="la" type="auto">Bernae 17. iunii 1554.</s>
				</p>
				<p>
					<s n="17" xml:lang="la" type="auto">Tuus Ioannes Hallerus.</s>
				</p>
				<p>
					<s n="18" xml:lang="la" type="auto">Antequam has occluderem tuas 12. iunii datas accepi et, quas simul misisti, curabo.</s>
				</p>
				<p>
					<s n="19" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo et compatri venerando.</s>
				</p>
				<p>
					<s n="20" xml:lang="de" type="auto">M. Heinrich Bullingerin zu Zürich.</s>
				</p>
			</div>
		</body>
	</text>
</TEI>
