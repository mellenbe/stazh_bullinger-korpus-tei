<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8695">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8695</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ne nihil scriberem, cum alioqui diebus aliquot tacuerim, saltem te, mi frater, salutare volui et indicare nos varie affectos non tantum posse, quantum vellemus libenter.</s>
					<s n="3" xml:lang="la" type="auto">Simlerus noster magnis excruciatus doloribus ex podagra totus est affixus lecto; Gvaltherus vixdum convaluit ex trimestri morbo, si modo convaluisse dicendus est; adhuc enim languidior esse videtur, quam velim.</s>
					<s n="4" xml:lang="la" type="auto">Ego vero diuturnis et immodicis fractus laboribus cum senio, qui per se morbus est, confligo nihilominus oneratus privatis et publicis negotiis, subinde, ut mihi parcatur, frustra opem imploro.</s>
				</p>
				<p>
					<s n="5" xml:lang="la" type="auto">Sed et calculus misere me affligit, et urina, honor sit auribus, ita me urit et impetuose et continue effluit, imo distillat, ut vix horam habeam quietam.</s>
					<s n="6" xml:lang="la" type="auto">Cogor itaque bona parte temporis domi meae me continere.</s>
					<s n="7" xml:lang="la" type="auto">Sed haec senectutis sunt incommoda.</s>
					<s n="8" xml:lang="la" type="auto">Libenter autem haec a manu omnipotentis et benigni patris sustineo.</s>
				</p>
				<p>
					<s n="9" xml:lang="la" type="auto">Arbitror ea me ad te misisse, quae nova habeo ex Anglia, Saxonia, Polonia et aliunde allata ex nundinis Francfordiensibus per Froschouerum, dubito tamen; nam incipit me mea destituere memoria.</s>
					<s n="10" xml:lang="la" type="auto">Ex Gallia iam allatum est regem sancte pacem conservare et a secretario fratris sumpsisse poenas ob perfidiam.</s>
					<s n="11" xml:lang="la" type="auto">Multa huius generis alia referuntur de admirallio, qui dicitur in summa esse apud regem gratia.</s>
					<s n="12" xml:lang="la" type="auto">Expectabimus exitum; regum enim animi sunt varii et laminis tectorum similes, nisi solidentur a domino.</s>
				</p>
				<p>
					<s n="13" xml:lang="la" type="auto">Oremus dominum, ut ipse res suorum temperet et suos conservet.</s>
					<s n="14" xml:lang="la" type="auto">Quid vero tu, mi Tobia?</s>
					<s n="15" xml:lang="la" type="auto">Estne, quod agas?</s>
					<s n="16" xml:lang="la" type="auto">Non enim existimo cessaturos Marios atque Ganthneros.</s>
					<s n="17" xml:lang="la" type="auto">Dat dominus huiusmodi alastores suis, ut varie exerceantur et interim praesentiam et auxilia domini experiantur.</s>
					<s n="18" xml:lang="la" type="auto">Tu ergo sis fortis in domino; dabit deus his quoque finem<note target="fn1" type="footnote"/>.</s>
				</p>
				<p>
					<s n="19" xml:lang="la" type="auto">Vale cum domo tua et fratribus.</s>
					<s n="20" xml:lang="la" type="auto">Saluta d. d. consules, d. Gregorium, Pontisellam, Bonetum et imprimis d. Campellum, dilectum fratrem, aliosque notos et amicos nostros.</s>
				</p>
				<p>
					<s n="21" xml:lang="la" type="auto">Tiguri 26. octobris 1571.</s>
				</p>
				<p>
					<s n="22" xml:lang="la" type="auto">Bullingerus tuus.</s>
				</p>
				<p>
					<s n="23" xml:lang="la" type="auto">Aernius<note target="fn2" type="footnote"/> tuus te salutat amicissime.</s>
					<s n="24" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino suo honorando et fratri percharo.</s>
				</p>
				<p>
					<s n="25" xml:lang="de" type="auto">An h. Topien Egli, Pfarrerin zu Sant Martin in der Stadt Chur.</s>
				</p>
			</div>
		</body>
	</text>
</TEI>
