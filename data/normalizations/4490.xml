<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4490">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4490</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Maximas tuae humanitati gratias ago, colendissime mi domine et frater charissime, pro fideli et copiosa rerum Gallicarum expositione.</s>
					<s n="3" xml:lang="la" type="auto">Utar illa ad iuvandam veritatem.</s>
				</p>
				<p>
					<s n="4" xml:lang="la" type="auto">Pueros quantum attinet, curabimus, ut sint in disciplina et in omnibus accurata ipsorum habeatur ratio.</s>
					<s n="5" xml:lang="la" type="auto">Vicissim autem commendamus vobis nostros illos pueros, qui nunc ad vos veniunt, Ioannis Herteri imprimis fratrem.</s>
					<s n="6" xml:lang="la" type="auto">Herterus hic vicarius est in ludo nostro literario domini Frisii et affinitate mihi iunctus, vir certe pius et diligens.</s>
				</p>
				<p>
					<s n="7" xml:lang="la" type="auto">Voluit etiam videre Genevensem scholam ac ecclesiam; hunc ergo commendo tibi.</s>
					<s n="8" xml:lang="la" type="auto">Postulaverat rex sibi mitti 1000 Helvetios, qui essent in turbis illis custodes corporis regii.</s>
					<s n="9" xml:lang="la" type="auto">Nunc vero legatus d. Coignetius non admodum urget, neque Frölichius militem cogit.</s>
					<s n="10" xml:lang="la" type="auto">Aiunt turbas in Gallia deferbuisse et expectari Lutetiae regem Navarrae sperarique pacem, et quod omnia feliciter sint componenda.</s>
					<s n="11" xml:lang="la" type="auto">Utinam vero componantur omnia ad voluntatem dei, non secundum arbitrium et technas corruptorum hominum.</s>
					<s n="12" xml:lang="la" type="auto">Hic dubii sumus, pacem habeamus an bellum.</s>
				</p>
				<p>
					<s n="13" xml:lang="la" type="auto">Finita sunt comitia Eremitana.</s>
				</p>
				<p>
					<s n="14" xml:lang="la" type="auto">Nihil effectum est.</s>
				</p>
				<p>
					<s n="15" xml:lang="la" type="auto">Quinquepagici postulant, ut Claronenses evangelici deserta<note type="misc">deserto</note> nova (ut aiunt) fide cocedant ad veterem.</s>
					<s n="16" xml:lang="la" type="auto">Si hoc non faciant, subdubitare, quid domini et communitates (ut vocant ipsorum) tentaturi sint.</s>
					<s n="17" xml:lang="la" type="auto">Caeteri ut Tigurini, Bernates, Basilienses, Friburgenses, Salodurii, Schaffhusiani, Apptcellani, Rheti serio 5 Pagis iniunxerunt, iure, non vi aut armis agant et dissidia sua caussamque suam disceptent.</s>
				</p>
				<p>
					<s n="18" xml:lang="la" type="auto">Quid futurum sit, novit dominus.</s>
				</p>
				<p>
					<s n="19" xml:lang="la" type="auto">Ferociunt enim isti ac mirabiliter et incredibiliter insolescunt.</s>
				</p>
				<p>
					<s n="20" xml:lang="la" type="auto">Dominus aut convertat eos aut coherceat!</s>
					<s n="21" xml:lang="la" type="auto">Operatur in eis inspiratio pontificis, cuius legatum fovent.</s>
					<s n="22" xml:lang="la" type="auto">Quęso, diligenter expedias, quod in charta consignatum vides, et respondeas mihi.</s>
				</p>
				<p>
					<s n="23" xml:lang="la" type="auto">Vive et vale.</s>
				</p>
				<p>
					<s n="24" xml:lang="la" type="auto">Ora pro nobis dominum.</s>
				</p>
				<p>
					<s n="25" xml:lang="la" type="auto">Omnes nostri te et tuos salutant.</s>
					<s n="26" xml:lang="la" type="auto">10. octobris 1560.</s>
				</p>
				<p>
					<s n="27" xml:lang="la" type="auto">Salvus sit Beza noster.</s>
				</p>
				<p>
					<s n="28" xml:lang="la" type="auto">Bullingerus tuus.</s>
				</p>
				<p>
					<s n="29" xml:lang="la" type="auto">Clarissimo viro d. Ioanni Calvino, fideli Genevensis ecclesiae pastori, domino suo colendo et fratri charissimo.</s>
					<s n="30" xml:lang="de" type="auto">Genf.</s>
				</p>
			</div>
		</body>
	</text>
</TEI>
