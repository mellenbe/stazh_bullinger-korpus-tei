<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3628">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3628</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Nihil iam diu habeo, reverende in Christo pater, quod cognitione tua magnopere dignum duxerim; propterea etiam a scribendo me continui, ne tibi, viro prudenti et alioquin occupato, vacuis meis literis molestus essem.</s>
					<s n="2" xml:lang="la" type="auto">Christianus, qui a Basiliensibus ministris tibi commendatus est, ubi locorum sit, ignoro.</s>
					<s n="3" xml:lang="la" type="auto">Negotium eius fideliter synodo proposuimus; receptus est ea lege in consortium fratrum, ut examinaretur.</s>
					<s n="4" xml:lang="la" type="auto">Is labor mihi cum aliis duobus iniunctus est; sed eruditionis adeo nullius est, ut mirari satis non potuerim.</s>
				</p>
				<p>
					<s n="5" xml:lang="la" type="auto">Quid multa?</s>
					<s n="6" xml:lang="la" type="auto">ne prima elementa tenet; legit hactenus nescio cuius postillam, epistolas Pauli ne inspexit quidem.</s>
					<s n="7" xml:lang="la" type="auto">Negotium iustificationis prorsus non tenet, et in sacramenti negotio deprehendimus eum plane papistam, non quod nollet doceri meliora, sed quod in praesentia meliora nesciret.</s>
					<s n="8" xml:lang="la" type="auto">Hoc ipsum tamen, quod sentiebat, defendere non potuit.</s>
				</p>
				<p>
					<s n="9" xml:lang="la" type="auto">Latinam linguam non intelligit.</s>
				</p>
				<p>
					<s n="10" xml:lang="la" type="auto">Si alicuius fuisset eruditionis, cogitaremus eum promovere ad Davosianos, qui stipendium pollicentur satis amplum pro ratione harum regionum; sind das houpt im Dritten Pundt.</s>
					<s n="11" xml:lang="la" type="auto">Opus habent viro cordato, non novitio, in primis tamen sobrio et modesto.</s>
				</p>
				<p>
					<s n="12" xml:lang="la" type="auto">Celebrantur ibidem loci et comitia per vices.</s>
					<s n="13" xml:lang="la" type="auto">Ambiunt nos boni viri; sed quem demus, non habemus.</s>
				</p>
				<p>
					<s n="14" xml:lang="la" type="auto">Si Glastius sibi nondum prospexit (modo vitae sit inculpatae), non dubito, quin recipiatur.</s>
					<s n="15" xml:lang="la" type="auto">Fac, quaeso, brevi sciam, quid de illo actum sit.</s>
				</p>
				<p>
					<s n="16" xml:lang="la" type="auto">Sed quod ad Christianum redeam, sancte nobis affirmavit se dies noctesque in studia incubiturum; miserti ergo eius commendavimus ecclesiae in Kübliß, quae eum receptura fuit, si prius concionatus esset.</s>
					<s n="17" xml:lang="la" type="auto">Ille ergo eo proficiscens se ad nos rediturum, ut literas ad te acciperet, mihi promisit; sed ubi maneat interea temporis, ignoro; dubito, an sit receptus.</s>
					<s n="18" xml:lang="la" type="auto">Literas tuas tibi remitto.</s>
				</p>
				<p>
					<s n="19" xml:lang="la" type="auto">Legatus regius, qui ad nostros missus est, dicitur esse abbas altero pede claudus.</s>
					<s n="20" xml:lang="la" type="auto">Ego hominem non vidi; intra episcopi claustra se continet.</s>
				</p>
				<p>
					<s n="21" xml:lang="la" type="auto">Timeo non parum eius practicas.</s>
				</p>
				<p>
					<s n="22" xml:lang="la" type="auto">Milites petiisse a nostris dicitur; quid autem impetrarit, ex consule audire poteris.</s>
					<s n="23" xml:lang="la" type="auto">- Perfertur ad nos, incertis tamen rumoribus, Gallum cogitasse insidiis Argentoratum capere spe proditionis intestinae.</s>
					<s n="24" xml:lang="la" type="auto">De quo si quid certi habes et per ocium potes, nos edoce.</s>
				</p>
				<p>
					<s n="25" xml:lang="la" type="auto">Habeo adhuc mecum indusium d. Heinrici filii, quod proxime mittam, cum nactus fuero, cui commode dem.</s>
				</p>
				<p>
					<s n="26" xml:lang="la" type="auto">Quae praeterea scribam, non habeo; te ergo tuosque omnes salvos et incolumes opto.</s>
					<s n="27" xml:lang="la" type="auto">Salutem tibi dicunt d. Philippus et d. Pontisella.</s>
				</p>
				<p>
					<s n="28" xml:lang="la" type="auto">Vale, pater reverende.</s>
				</p>
				<p>
					<s n="29" xml:lang="la" type="auto">Curiae 25. iunii anno 1558.</s>
				</p>
				<p>
					<s n="30" xml:lang="la" type="auto">Ioannes Fabritius tui observantissimus.</s>
					<s n="31" xml:lang="la" type="auto">Eruditione et pietate excellenti viro d. Heinrycho Bullingero, ecclesiae Tigurinae episcopo vigilantissimo, domino et patrono suo plurimum observando.</s>
					<s n="32" xml:lang="de" type="auto">An Herren Heinrich Bullingern.</s>
				</p>
			</div>
		</body>
	</text>
</TEI>
