<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1287">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1287</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia et pax a domino.</s>
					<s n="2" xml:lang="la" type="auto">Binas hodie accepi literas, alteras a Guilhelmo meo Prevost Parisiensi, alteras a Vergerio nostro.</s>
					<s n="3" xml:lang="la" type="auto">Fuerunt utraeque mihi multo gratissimae, et quia in utrisque continentur, quę te scire operae pretium est, tumultuariam hanc epistolam e thermis ad te mittendam censui.</s>
					<s n="4" xml:lang="la" type="auto">Guilhelmus mittit sarcinulam quandam librorum, ex quibus ad te quoque unus et alter pertinet; nescio, an Marcus noster Rostius(?)</s>
					<s n="5" xml:lang="la" type="auto"><note target="fn1" type="footnote"/> illam advehi curet aut alius, spero tamen post Zurzachianas nundinas nos, quę ille mittit, accepturos.</s>
					<s n="6" xml:lang="la" type="auto">De Venetis idem scribit in haec verba: "Classem parant 50 triremium, quae Corcyram usque emittatur res Turcicas exploratura.</s>
					<s n="7" xml:lang="la" type="auto">Nudiustertius (datae sunt autem literae 4. nonas maii) actum est frequenti senatu de classis praefecto, qui hodie deductus est magno senatorum comitatu in porticum quandam palatii splendide et sumptuose ornatam.</s>
				</p>
				<p>
					<s n="8" xml:lang="la" type="auto">In hac aerarium reipublicae exhibitum est spectandum toti populo, et ingens nummorum acervus ostentatus est, quo significare voluerunt nervos reipublicae nequaquam dimminutas esse, et omnia haec ad tuendam rempublicam parata esse protestati sunt.</s>
					<s n="9" xml:lang="la" type="auto">Sparguntur et alii rumores; sed ob Caesareanos, qui literas intercipiunt, de singulis scribere tutum non est."</s>
					<s n="10" xml:lang="la" type="auto">Hęc Guilhelmus.</s>
					<s n="11" xml:lang="la" type="auto">Vergerius vero sic: "Salvus sum et incolumis, sed inter labores et pericula versor gravia; quia enim nocte, quae festum ascensionis pręcessit, quidam exemplum Gedeonis imitati reliquias Gaudentii cuiusdam, coelitis pontificii aut Baalim potius, una cum imaginibus aliquot destruxere et Samadeni per verbum dei instituti missam finibus suis eiecerunt, pharisęi mihi exilium interminantur; quia, ut rationem meae doctrinae redderem, vocatus sum meque (ut Paulus olim) in iudicio defendi.</s>
					<s n="12" xml:lang="la" type="auto">Sum tamen alacris et intrepidus per gratiam dei, non cesso concionari audacter et quotidie per Italiam spargo libellos nostra lingua excussos.</s>
					<s n="13" xml:lang="la" type="auto">Statui vos adire brevi, ut vobiscum de rebus aliquot publicis consultem; invalescunt enim papistae et indies accenduntur contra me."</s>
					<s n="14" xml:lang="la" type="auto">Hęc ex Italico transtuli ex tempore, quia literas tecum communes esse voluit.</s>
					<s n="15" xml:lang="la" type="auto">Quod meas res attinet, pater et affinis plurimum observande, salvę sunt et incolumes per dei benignitatem, qui mihi adest.</s>
					<s n="16" xml:lang="la" type="auto">Tuum adventum expecto, qui mihi omni munere erit pręstantior.</s>
					<s n="17" xml:lang="la" type="auto">Magna commoditate fruimur ob hospitum raritatem, quamvis hęc commoditas hospiti magno constet, cuius vicem doleo..</s>
					<s n="18" xml:lang="la" type="auto">Sed temporis haec est iniuria, et annonae charitas obstat, quominus huc convolent loturi in thermis.</s>
					<s n="19" xml:lang="la" type="auto">Quid Guilhelmus mittat, ex literis ipsius, ubi veneris, intelliges.</s>
					<s n="20" xml:lang="la" type="auto">Si Marcus Rostius(?) sarcinam et literas attulit, oro, ut eum meo nomine compelles, de vecturae precio scisciteris et illud, si volet, exolvas; ego ut primum, quod expones, reddi curabo.</s>
					<s n="21" xml:lang="la" type="auto">Ignosce, quęso, quod tam familiariter tuam operam expeto; quia enim tua humanitas mihi a pueris nota est, quidvis mihi licere existimo.</s>
					<s n="22" xml:lang="la" type="auto">Plura non possum ob festinam tabellionis abitionem.</s>
					<s n="23" xml:lang="la" type="auto">Salvam cupio tuam uxorem cum omni tua familia, Huld[ricum] item, affinem meum, cum sua Anna et Rodolfulo, quem precor Tigurina ecclesia tanto avo dignum nepotem habeat.</s>
					<s n="24" xml:lang="la" type="auto">Vale, mi colende pater et affinis.</s>
				</p>
				<p>
					<s n="25" xml:lang="la" type="auto">Salutem omnibus vobis precatur mea Regula.</s>
					<s n="26" xml:lang="de" type="auto">Urdorfi, 22. Maiii 1551.</s>
				</p>
				<p>
					<s n="27" xml:lang="la" type="auto">Tuus ex animo Rod[olfus] Gwaltherus.</s>
				</p>
				<p>
					<s n="28" xml:lang="la" type="auto">Literae Calvino inscriptae meis, quas a Guilhelmo accepi, coniunctae fuerunt; eas ad te mitto, ut Bernam vel Genevam perferantur, quia, ut per me modo curentur, fieri non potest.</s>
				</p>
				<p>
					<note type="address">[Adresse f. 328b]</note>
					<s n="29" xml:lang="la" type="auto">Clarissimo viro d. Heinrycho Bullingero, Tigurinae ecclesiae fidelissimo antistiti, patri et affini suo unice observando.</s>
				</p>
				<p>
					<s n="30" xml:lang="de" type="auto">An m. Heinrichen Bullinger zu Zürich.</s>
				</p>
			</div>
		</body>
	</text>
</TEI>
