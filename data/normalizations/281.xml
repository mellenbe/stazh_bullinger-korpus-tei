<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization281">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #281</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia et pax a deo patre et domino nostro Iesu Christo, observandissime et integerrime vir.</s>
					<s n="2" xml:lang="la" type="auto">Credas me non levi onere levatum, posteaquam, quod me propemodum acerbissimo morsu exederat et sonsumpserat, in sinum et fidissimum pectus tuum, satis, novi, importune, evomere licuit.</s>
					<s n="3" xml:lang="la" type="auto">Male me habet nostros concionatores non plus valere iuditiu; agunt duntaxat pro assueto more parum attendentes, quid consequi possit.</s>
					<s n="4" xml:lang="la" type="auto">Cum norint multos, quorum pectora sunt ex repulsa Sultzeri et Batti exulcerata, diligenter observare, num detur occasio nostri lapsus et nos corripiendi, in hoc magistratu requiritur haud exigua prudentia in ecclesiasticis rebus administrandis; sunt acutę et p[ro]spicacis memorię; debemus itaque animadvertere, ne dissentanea proferamus et nos ut prepropere ex primo impulsu agamus, prout quolibet tempore affecti sumus.</s>
					<s n="5" xml:lang="la" type="auto">Sic et D. Musculus impeditus est, quem ita delatum sentio, ut hoc tempore eius mentionem fieri non proficuum crediderim, nisi ipse specimen et sui lapsus eiusmodi documentum ędat et exhibeat, ne ullum diverticulum se quoquam aliorsum recipiendi sive tergiversandi residuum sit.</s>
					<s n="6" xml:lang="la" type="auto">Vidimus eius declarationem, quę cum non prorsus sit aperta, sed etiam in quibusdam ambigua, non satisfecit potissimum causa substantivi est, quod quantum ad signum attinet, significet, nullam mentionem fecit.</s>
				</p>
				<p>
					<s n="7" xml:lang="la" type="auto">Mihi profecto satisfecisset, ut qui rem non a signo separem, sed duntaxat distinguem, quod videlicet signi nullus fructus absque re sit, sed e diverso rei semper etiam absque signis sit fructus et virtus.</s>
					<s n="8" xml:lang="la" type="auto">Oportet in talibus disceptationibus cratissimis satisfieri.</s>
					<s n="9" xml:lang="la" type="auto">Quodsi substantivum est interpretaretur pro significat, quantum, inquam, ad signum attinet, nihil haberemus, quod in eo culparemus, et confido posse tum obtineri, ut vocaretur, quod nostrę ecclesię utilissimum fore confido et satis novi etc., ad quod impetrandum universum me impenderem, cum nihil restaret amplius, quod causari possemus etc.</s>
				</p>
				<p>
					<s n="10" xml:lang="la" type="auto">Pręterea sunt quatuor iuvenes studiosi ad vos ordinati, quos tibi commendatos esse precor; senties ipsos fore obsequentissimos et diligentes, quos apud honestum civem simul et una habitare vellem; habebunt demensam pecuniam.</s>
					<s n="11" xml:lang="la" type="auto">Horum unus nominis Blattnerus Brugensis hisce diebus ad te veniet pro hospitio constituendo, quem tibi commendatum exopto; non stupidos senties.</s>
					<s n="12" xml:lang="la" type="auto">Volumus etiam illis certas lectiones frequentandas constituere, ita ut nullas negligant, quo inde rationem reddere, requiremus enim eos de istis, possint una cum testimonio vestro eorum diligentię et modestię.</s>
					<s n="13" xml:lang="la" type="auto">Non est, ut quicquam de hos cum Evandro agas, satis novi, quam ob rationem tibi non occultandam, si opus fuerit, persuasum habes ipsis tibi doctisque omnibus acceptos fore, ut qui monitis meis obsequentur neque iussa mea neglecturos, quod me non parum venerentur, confido.</s>
				</p>
				<p>
					<s n="14" xml:lang="la" type="auto">Quod me attinet, levarunt me domini nostri Bernates molestiis scholasticis, verum lectionem theologicam commendarunt; in qua functione, si suppeteret facultas voluntati, maiore animo ipsam aggrederer; sed quia tenuem meam suppellectilem agnosco, non parum inde consternor.</s>
					<s n="15" xml:lang="la" type="auto">Deum itaque precabor et vos, quo suppeditare dignemini, que efflagitabo; sum enim in hoc arduo negotio pusillanimis, ut non temere quidvis asseverem, nisi id probe calleam.</s>
					<s n="16" xml:lang="la" type="auto">Postquam ludo praeficiebar, iniungebatur lectio publica; praelegi primum Rhetoricam Ciceronis ad Herennium, qua absoluta praelegi dialecticam; nam studiosi his maxime opus habebant artibus.</s>
					<s n="17" xml:lang="la" type="auto">Qua finita cum Sultzerus et Battus pro suggestu schwermerisabant foedissime, statui me operę pretium facturum, si quidpiam in theologia praelegerem, quo existeret locus refutandi, que tenelle ętati instillare pergebant.</s>
					<s n="18" xml:lang="la" type="auto">Adlubescebat epistola ad Romanos, in qua de vocatione ministrorum evangelii, verbo item externo et interno et aliis locis, sacramentis quoque eiusmodi habui tractatus, quod me aggredi non ausi fuerint, licet sciverint et audierint; nam dictavi etiam.</s>
					<s n="19" xml:lang="la" type="auto">Volebam enim ipsos provocatos, ut me adorirentur; sed omnia dissimulabant meque instructum crediderant ad eorum nenias excipiendas et refutandas.</s>
				</p>
				<p>
					<s n="20" xml:lang="la" type="auto">Nihil itaque agebatur, usque dum Lausanens[ium] schwermerisatio prorumpebat.</s>
					<s n="21" xml:lang="la" type="auto">Absolvi septimum ad Romanos caput; poterunt tibi iuvenes nostri ostendere modum meum interpretandi, si, quę annotarunt, videbis.</s>
					<s n="22" xml:lang="la" type="auto">Sed de hoc alias tecum agam precor, ut me commendatum habere omnes dignemini omnia mea ita inoffensa veritate moderor, ut et adversarii nostri pacati reddantur, meque non parum, quotquot in lectiones ex concionatoribus in agro aliquando veniunt, ad perseverantiam cohortentur.</s>
				</p>
				<p>
					<s n="23" xml:lang="la" type="auto">Vale cum omnibus symmistis, quos salutabis meque illis commendabis, oro.</s>
					<s n="24" xml:lang="de" type="auto">Datum Bern 23. Septembris Anno 48.</s>
				</p>
				<p>
					<s n="25" xml:lang="la" type="auto">Totus tuus discipulus Eberhardus a Rümlang.</s>
				</p>
				<p>
					<note type="address">[Adresse f. 452:]</note>
					<s n="26" xml:lang="la" type="auto">Vigilantissimo fidelissimoque viro D. Heinricho Bullingero, ecclesiastę Tigurino primario, suo in Christo observandissimo fratri, domino et patrono.</s>
				</p>
			</div>
		</body>
	</text>
</TEI>
