<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4134">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4134</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Dices pro certo clarissimis viris d. d. consulibus et cordatis senatoribus hoc unum agi, ut in Rhetia collegium Iesuitarum instituatur.</s>
					<s n="3" xml:lang="la" type="auto">Iesuitae inauspicatum genus monachorum, qui ad invidiam declinandam vix sustinent nuncupari monachi, vincunt hypocrisi, improbitate, audatia et nequitia monachos omnes.</s>
					<s n="4" xml:lang="la" type="auto">In hoc intenti sunt toti, ut opprimant evangelium et restituant collapsum papatum paulatimque subducant homines in captivitatem antichristianam.</s>
					<s n="5" xml:lang="la" type="auto">Ergo non utuntur prodigioso monachorum habitu.</s>
				</p>
				<p>
					<s n="6" xml:lang="la" type="auto">Dici volunt a Iesu unico servatore Iesuitae, ne audiant impie ipsos denominari ab hominibus; Iesum ergo labiis crepant, corde oderunt<note type="margin">dazu a.R.: "Iesu wider, Iesu wydt."</note>.</s>
					<s n="7" xml:lang="la" type="auto">Gratis docent et mirifice insinuant se in animos hominum.</s>
					<s n="8" xml:lang="la" type="auto">Docti sunt plerique, acuti, eloquentes.</s>
				</p>
				<p>
					<s n="9" xml:lang="la" type="auto">Mitto hic quaedam de ipsorum initiis; sed vide, ut exacto hoc octiduo remittas certo et tuto.</s>
					<s n="10" xml:lang="la" type="auto">Rex Ferdinandus imperator eos fovet prae aliis.</s>
					<s n="11" xml:lang="la" type="auto">Coeperunt iam Viennae et Ingolstadii nidulari, nec dubito, quin et cum 5 Pagicis et cum abbate Sangallensi plurima communicent consilia, ac audio inter illos clanculum multa tentari de schola instituend.</s>
					<s n="12" xml:lang="la" type="auto">Hoc certum est: si semel receperitis illas ranas Rhetiam nunquam solidam habituram pacem.</s>
					<s n="13" xml:lang="la" type="auto">Vigilate itaque et serio agite, quae decent viros dei.</s>
				</p>
				<p>
					<s n="14" xml:lang="la" type="auto">Te oro, ut has ipsas literas mittas d. Friderycho a Salice; non potui eo scribere.</s>
				</p>
				<p>
					<s n="15" xml:lang="la" type="auto">Filius meus per Augustam ex Tarvisio scripsit<note type="margin">dazu a.R.: "Datae sunt filii literae 5. octobris."</note> se misisse ad ipsum d. Friderychum literas, in quibus omnes res suas complexus sit.</s>
				</p>
				<p>
					<s n="16" xml:lang="la" type="auto">Oratum velim itaque ipsum, ut diligenter eas ad me perferri curaret; intelligo enim, quod de pecuniis in illis agit.</s>
					<s n="17" xml:lang="la" type="auto">Remitto articulos cardinalicios carnalissimos; vidimus alias ordine articulos omnes scripti Italice, quos mihi interpretabatur Laelius.</s>
					<s n="18" xml:lang="de" type="auto">Es sind grosse Buben.</s>
				</p>
				<p>
					<s n="19" xml:lang="la" type="auto">Conscribuntur a nostris comitia Badenam 10. decembris inchoanda.</s>
					<s n="20" xml:lang="la" type="auto">Agetur in illis cum Basiliensibus de annona, quam isti partius<note type="misc">i.S.v. parcius</note> ad nos vehi sinunt etc.</s>
					<s n="21" xml:lang="la" type="auto">Vix haec exarare potui.</s>
				</p>
				<p>
					<s n="22" xml:lang="la" type="auto">Vale.</s>
				</p>
				<p>
					<s n="23" xml:lang="la" type="auto">Tiguri 24. novembris anno 1559.</s>
					<s n="24" xml:lang="la" type="auto">Saluta amicos.</s>
				</p>
				<p>
					<s n="25" xml:lang="la" type="auto">Bullingerus.</s>
				</p>
				<p>
					<s n="26" xml:lang="la" type="auto">Praestantissimo viro d. Ioanni Fabritio, Curiensis ecclesiae apud Rhetos ministro, compatri et fratri suo charissimo.</s>
					<s n="27" xml:lang="la" type="auto">Chur.</s>
				</p>
			</div>
		</body>
	</text>
</TEI>
