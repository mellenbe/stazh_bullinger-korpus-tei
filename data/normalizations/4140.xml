<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4140">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4140</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Domino Bullingero, amico et patrono colendissimo, Federicus a Salice S. D.</s>
				</p>
				<p>
					<s n="2" xml:lang="la" type="auto">Ante quatriduum scripsi tibi et reor meas tibi esse redditas, quibus quod adiungam, non habeo.</s>
					<s n="3" xml:lang="la" type="auto">Nunc habentur hic nundinę, ad quas qui advenere mercatores quidam Itali, retulerunt hisce diebus praeteritis Cremae civitati (quae alias ducatui Mediolanensi spectabat, nunc vero sub Venetorum est ditione) insidias fuisse instructas et parum abfuisse, quin caperetur, et huiusce machinationis authores extitisse monachos quosdam minoritas.</s>
					<s n="4" xml:lang="la" type="auto">Sed detectis insidiis aiunt aliquot monachos una cum insignibus nonnullis militibus, qui in monasterio minoritarum sunt reperti, Venetias captivos esse abductos.</s>
					<s n="5" xml:lang="la" type="auto">Nec dissimile quiddam refertur evenisse in alio quodam Venetorum castro munitissimo, cui nomen est Ursi Novi, ubi itidem detectae sint insidiae et abinde Venetias versus deducti sint captivi quidem monachi et Hispani milites.</s>
					<s n="6" xml:lang="la" type="auto">Quod si verum est (sit autem vel ne, durantibus hisce nundinis, certo comperiemus, et quod comperero, tibi etiam significabo), Venetis alias semperque de imperio suo suspectis, terror ingens incutietur, et sane fama est vel saltem incerta quaedam hominum suspicio praedicta intentata esse nomine regis Philippi et eo spectare, ut ducatum Mediolanensem reintegret ac in pristinam amplitudinem redigat.</s>
					<s n="7" xml:lang="la" type="auto">Ego certe id minime crediderim, imo potius arbitror ociosos quosdam milites, quorum peramplus numerus per totum ducatum vagatur, praedicta fuisse molitas voluntarie, ut depraedando aliqua loca munitiora suae inopiae subvenirent.</s>
					<s n="8" xml:lang="la" type="auto">Utcunque sit, hoc est vero verius<note target="fn1" type="footnote"/>, quod Veneti admodum diligenter munitiora loca militesque conscriptos, quorum etiam pacis tempore fovent numerum ingentem, lustrarunt, omnia praesidia auxerunt ac caeteros belli apparatus instruxerunt tanquam si bellum immineret certissimum; prudentes enim nolunt imparati reperiri.</s>
					<s n="9" xml:lang="la" type="auto">Sed, si quae ulterius persensero, tibi fusius scribam.</s>
				</p>
				<p>
					<s n="10" xml:lang="la" type="auto">Hic praeterea relatum fuit a nonnullis Vienna Austriaca venientibus Caesarem a Venetis ambivisse licentiam per eorum dominium milites 15000 traducendi Italiam versus, nec video tamen, qua ratione id peti debuerit, si modo petitum est ut supra.</s>
				</p>
				<p>
					<s n="11" xml:lang="la" type="auto">Et haec quidem nunc habui, quae tibi scriberem, ne omnino praesentium latorem litteris meis vacuum ad te paterer proficisci.</s>
					<s n="12" xml:lang="la" type="auto">Accipis autem ea omnia eo modo, prout ego accepi, et proinde, si posthac minus vera fuerint comperta fortassis, me non incusabis.</s>
					<s n="13" xml:lang="la" type="auto">Commendo autem tibi latorem praesentem Italia exulantem evangelii ergo, per quem, si videbitur, mihi poteris rescribere, quoque id facias rogo maxime, ut foelicem rerum tuarum statum intelligam.</s>
				</p>
				<p>
					<s n="14" xml:lang="la" type="auto">Vale, ornatissime domine Bullingere, cum tuis omnibus meque tibi iugiter commendatum habe.</s>
					<s n="15" xml:lang="la" type="auto">Datum Clavennae primo decembris 1559.</s>
				</p>
				<p>
					<s n="16" xml:lang="la" type="auto">Tibi omnium deditissimus idem, qui supra, Federicus a Salice etc.</s>
					<s n="17" xml:lang="la" type="auto">Ornatissimo et clarissimo viro domino Henrico Bullingero, [domino] meo ac patrono iugiter [cole]ndissimo.</s>
					<s n="18" xml:lang="la" type="auto">Tiguri Helvetiorum.</s>
				</p>
				<p>
					<s n="19" xml:lang="de" type="auto">Dem hochgelehrten Herren Heinrichen Bullingern, meinem günstigen Herrn zu Zürich.</s>
				</p>
			</div>
		</body>
	</text>
</TEI>
