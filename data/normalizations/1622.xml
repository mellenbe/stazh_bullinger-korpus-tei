<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1622">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1622</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quid Augustę sit actum, proxime scripsi.</s>
					<s n="3" xml:lang="la" type="auto">Dubito, an illas acceperis; tradideram enim eas Felici Lindinero Tigurino, qui se recta illuc iturum pollicebatur; sed paucis post diebus iterum illum hic inveni.</s>
					<s n="4" xml:lang="la" type="auto">Dicebat se incidisse in alium quendam, cui tradiderit eas ad te perferendas; scribe ergo, an receperis.</s>
					<s n="5" xml:lang="la" type="auto">Interea nihil amplius accepimus.</s>
				</p>
				<p>
					<s n="6" xml:lang="la" type="auto">Mecardus nondum quicquam ad nos scripsit, quod vehementer miramur.</s>
					<s n="7" xml:lang="la" type="auto">Regem Metis esse ferunt, Mauritianos oppugnare et obsidere Ulmam Caesareanis adhęrentem partibus, Wirtenbergenses occupasse vi Aspergum Caesarisque trucidasse praesidium, Caesarem magnas copias Italorum per vallem Athesinam educere in Germaniam etc.</s>
					<s n="8" xml:lang="la" type="auto">Sed omnia hęc incerta sunt et sine fide sparguntur; non dubito, quin tu habeas aliquid, quod nobis impertias quoque.</s>
					<s n="9" xml:lang="la" type="auto">O quam necessariae sunt iam preces ad dominum frequentissimę et ardentissimę; praeter enim extremum interitum nihil nobis sperandum video causa illa cadente.</s>
					<s n="10" xml:lang="la" type="auto">Metuo valde Caesaris artes et Germanorum perfidiam; videor etiam quidem videre mihi, quid futurum, etsi nostri vincant: magna erit dissolutio et corruptio quum in religione tum in aliis rebus, nisi dominus clementer inspiciat et moderetur ipsemet omnia.</s>
				</p>
				<p>
					<s n="11" xml:lang="la" type="auto">Hic nostri quiescunt modo.</s>
					<s n="12" xml:lang="la" type="auto">Negelinus novum consulatum iniit; electi sunt etiam 3 novi senatores, ex quibus unus Beatus Iodocus a Mülinen, gener Negelini, homo popularis et factiosus, qui cum in tribu nobilium promoveri non posset, contulit se ad fabros, quorum tribus est maxima hic et multos habet pedarios; eorum opera emersit ad hoc fastigium.</s>
				</p>
				<p>
					<s n="13" xml:lang="la" type="auto">Scribo hoc, ut nostrates quoque tanto melius tibi sint cogniti, si quando quid cum illis sit agendum.</s>
					<s n="14" xml:lang="la" type="auto">Reliqui duo sunt viri boni, ut illos nostrum fert seculum.</s>
				</p>
				<p>
					<s n="15" xml:lang="la" type="auto">Musculus nihil nisi Augustam meditatur et aegre, quid fiat, expectat cognoscere.</s>
					<s n="16" xml:lang="la" type="auto">Ego subinde illum retraho, quantum possum; longe enim alius erit nunc Augustę status, quam fuerit prius.</s>
					<s n="17" xml:lang="la" type="auto">Pro Rotvilensibus communes audio literas scribendas ad principes; expectabimus, quid responsi dent.</s>
				</p>
				<p>
					<s n="18" xml:lang="la" type="auto">De Fuchßbergero nihil est, quod ferebant illum trucidatum.</s>
					<s n="19" xml:lang="la" type="auto">Hoc vero testantur omnes, quotquot ex Pedemontana huc veniunt, milites Helveticos se mutuo conficere et vulnerare cotidie et, cum alium non habeant hostem, in se mutuo converti.</s>
				</p>
				<p>
					<s n="20" xml:lang="la" type="auto">De exemplaribus Gallicis De perfectione christianorum distrahendis scripsi ad Viretum; sed licet ad illas literas responderit, nondum tamen ad hunc articulum respondit; iterum ergo monebo illum.</s>
					<s n="21" xml:lang="la" type="auto">Lavare vero tecum Urdorffi ex animo cuperem; sed classium nostrarum visitationes me impedient, quę hoc maio fient.</s>
					<s n="22" xml:lang="la" type="auto">Iuvenem illum, qui hisce diebus ad vos venit, Casparem Linderum, tibi commendo; missus est in locum Valentini Ampelandri; est consobrinus meus eoque nomine spero ipsum tibi fore commendatiorem.</s>
				</p>
				<p>
					<s n="23" xml:lang="la" type="auto">Scripsi ad Ammianum quoque pro illo, tum ad d. praepositum, cuius uxori d. scholarchę coronatum mittunt, quo magis sit in suscipiendis et fovendis nostratibus benevola.</s>
					<s n="24" xml:lang="la" type="auto">Haec raptim iterum ad te scribere volui, ne quam rescribendi negligam occasionem.</s>
					<s n="25" xml:lang="la" type="auto">Valeant nostri re[cte] omnes et te tuosque salutant, quos etiam meo nomine salutabis.</s>
					<s n="26" xml:lang="la" type="auto">Bernę 22. aprilis 1552.</s>
				</p>
				<p>
					<s n="27" xml:lang="la" type="auto">Tuus Ioannes Hallerus.</s>
				</p>
				<p>
					<s n="28" xml:lang="la" type="auto">Clarissimo viro fidelissimoque Christi et ecclesiae ministro d. Heinrycho Bullingero, Tigurinę ecclesiae pastori vigilantissimo, domino et compatri suo venerando.</s>
				</p>
				<p>
					<s n="29" xml:lang="de" type="auto">Zürich.</s>
					<s n="30" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
