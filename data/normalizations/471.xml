<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization471">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #471</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod vero effudisse te consilium scribis, mi venerande charissimeque Bullingere, non poteras etiam diu meditatus dexterius aut syncęrius dare, quum enim alterutri omnino offendendi sint, nihil morabimur istorum offensiones, qui lucem cum tenebris et Christum cum Belial committere se posse singulari quadam sua sapientia, id est stultissima carnis stultitia existimant, quum ipsa interim conscientia male apud deum respondeat.</s>
					<s n="3" xml:lang="la" type="auto">Accepi rursus a Ioanne Schmid, Memingensis ecclesię ministro, literas, qui suo symmystarumque suorum nomine maximas agit gratias affirmans istuc sibi consilium modis omnibus probari.</s>
					<s n="4" xml:lang="la" type="auto">miseram viro autographum tuum, quoniam describere non vacabat, sed ea lege, ut bona mihi fide proximo nuncio remitteret, id quod sancte mihi praestitit etc.<note type="margin">a.R.: qum?</note></s>
				</p>
				<p>
					<s n="5" xml:lang="la" type="auto">Brentii, optimi et doctissimi viri, consilium merito mirari mihi videor, quo spiritu quibusque rationibus adductus dare illud principibus alioqui plus satis sibi in Christi negocio indulgentibus ausus fuerit.</s>
					<s n="6" xml:lang="la" type="auto">Horrendus mihi omnino hic tanti viri casus videtur, praesertim quum extra suum periculum istuc sibi permiserit; metuamus prorsum nobis ab humana imbecillitate dominumque serio atque perpetuo precemur, ut sua nos virtute induat ac utcunque stantes, ne cadamus, teneat, persuasissimum habentes de nostra quoque carne dictum, quod in universum Christus dixit: "Caro autem infirma."</s>
				</p>
				<p>
					<s n="7" xml:lang="la" type="auto">Ah quam verum esse experimur, quod idem dominus ait: "Sine me nihil potestis facere."</s>
					<s n="8" xml:lang="la" type="auto">Verissimum autem et rursum erit in nostra infirmitate, quod ad apostolum dominus dicebat: "Virtus mea in infirmitate perficitur," itemque, quod apostolus ipse ait: "Omnia possum per illum, qui me confortat."</s>
					<s n="9" xml:lang="la" type="auto">Assiduis igitur ac sacris precationibus impetrare conemur a cęlesti patre per unicum filium suum, quod nec ex nobis nec ullicunde extra illum habere possumus, quod opportet tamen ut habeamus, nisi turpiter a Christo, quod absit, desciscere ac semel perire velimus.</s>
				</p>
				<p>
					<s n="10" xml:lang="la" type="auto">Principis Christophori et comitis Georgii constantes animos venerabundus in Christo exosculor; dominus hos et conservet et augeat, ut per atroces istas minas a sinistris et pulvillorum consutores a dextris fortiter perrumpant ad praefixum signum cęlestis hęreditatis recta contendentes.</s>
				</p>
				<p>
					<s n="11" xml:lang="la" type="auto">Quę ex Magdeburgo scripta sunt comiti G[eorgio], eadem et Constantiensi episcopo sunt scripta, ad quę tamen ille, cum a cancellario ipsius inter pontificias dapes legerentur, tamquam ad confictas nugas risum effudit, ut solet hoc hominum genus iis solis dictis et scriptis fidem habere, quę vera esse maximopere cupiunt.</s>
					<s n="12" xml:lang="la" type="auto">Dominus, spero, alicubi conservabit, per quos non ferendam istam quorundam tyrannidem frangat ac suos electos vindicet idque quam primum.</s>
				</p>
				<p>
					<s n="13" xml:lang="la" type="auto">Synodo Bernensi gratiam et spiritum dei moderatorem et directorem per Christum dominum optavi, ut dominici gregis pastores animis eadem solida pietatis doctrina imbutis eodemque innocentię studio accensis pulchre coeant sintque ovibus Christi et virtutis exemplaria et servandę unitatis spiritus per pacis vinculum authores.</s>
					<s n="14" xml:lang="la" type="auto">non credas, quam gratuler Bernensi ecclesię Musculum nostrum, quam valde fidelem et strenuum semper expertus sum in opere domini, nec dubito, quin bene habitura sit illa, si et Halleri et Musculi communi ministerio et labore ędificetur.</s>
					<s n="15" xml:lang="la" type="auto">Quod ut fiat tua maxime authoritate, quod ad Hallerum quidem attinet, opus erit; hac namque et apud hunc et apud senatum vestrum istuc facile, ne officio illi suo desint, efficies; puto vero etiamque absque monitore hoc te meditari.</s>
				</p>
				<p>
					<s n="16" xml:lang="la" type="auto">Quę de ultro procurrente adversus flumen navi absque nauta omnique remigio coniectas, valde mihi iucunda fuerunt.</s>
					<s n="17" xml:lang="la" type="auto">Dominus faxit, verum hic te vatem fuisse propediem videamus!</s>
					<s n="18" xml:lang="la" type="auto">Certe tot charissimorum filiorum suorum preces et lachrymas fieri non potest ut pater misericordiarum ac omnis consolationis deus non exaudiat.</s>
				</p>
				<p>
					<s n="19" xml:lang="la" type="auto">Utinam exultabundis nobis illud aliquando occinere liceat: Benedictus dominus, qui mirificavit misericordiam suam nobis etc.</s>
					<s n="20" xml:lang="la" type="auto">Non vulgaria acciderunt nostrę urbi contra omnium bonorum opinionem; forte nec vulgaria erunt, quibus rursum hanc propter non paucos servos suos et ancillas dignabitur, ut, ubi habundavit afflictio, superabundet vicissim consolatio et benedictio.</s>
					<s n="21" xml:lang="la" type="auto">Ah precemur dominum.</s>
				</p>
				<p>
					<s n="22" xml:lang="la" type="auto">Quod velles nostrum aliquos de sedibus sibi prospicere apud tuos et Bernates, et ipse profecto maximopere vellem, et gratiam habeo maximam, quod pro tuo erga nos constanti studio et amore admonere huius volueris, simul autem et spem aperueris fore, ut non eiiciamur et locus aliquis aperiatur.</s>
					<s n="23" xml:lang="la" type="auto">Puto nos brevi istuc conaturos, postquam Ferdinandus proximis comitiis ab Helvetiis, ut nos eiiciant, petiit, quod etiam valde miror quod in proximis literis tuis tam fortiter dissimulaveris.</s>
					<s n="24" xml:lang="la" type="auto">Nudius quartus omnes fere urbis exules convenerunt, quid porro opus sit facto, dispecturi.</s>
					<s n="25" xml:lang="la" type="auto">Frater nondum rediit, quem tamen in horas expecto; post cuius adventum te, quid deliberaverit, quam primum faciam certiorem tuo amico consilio lubenter usurus.</s>
				</p>
				<p>
					<s n="26" xml:lang="la" type="auto">De Calvini versione recipio facile, quę scribis; utinam vero alibi sit, qui laborem hunc vehementer Christi ecclesię commodaturum suscipiat!</s>
					<s n="27" xml:lang="la" type="auto">Dignus plane liber est, quem hoc quidem tempore omnes syncęri christianismi studiosiores legant, ut ne circumveniantur.</s>
				</p>
				<p>
					<s n="28" xml:lang="la" type="auto">Funcklio significavi, quid sua caussa ad te scripserim pariter et quid tu vicissim mihi responderis; quum autem civis etiam fuerit Constantiensis, in eadem cum reliquis navi est.</s>
					<s n="29" xml:lang="la" type="auto">Quodsi vestri et Bernates nos non sunt eiecturi, tum prorsus illi felix erit tuum consilium.</s>
				</p>
				<p>
					<s n="30" xml:lang="la" type="auto">Iam, mi venerande omniumque longe charissime Bullingere, munus illud tuum, quod tu exiguum pro tua modestia vocas, mihi vero amplissimum planeque divinum videtur, sic obviis, ut aiunt, manibus venerabundus accepi, ut hoc me non tam honoratum quam beatum esse existimem; adeo me consolatur et oblectat eruditissimorum christianissimorumque sermonum illorum lectio, quam tamen interpellat iam, qui libros compingit magnaque me voluptate defraudat.</s>
					<s n="31" xml:lang="la" type="auto">Ego tibi, mi frater, sic iam inde a multis annis obstrictus sum, ut magis esse nequeam, et tu tamen, qua es foecunditate, nova subinde vincula in lucem ędis, quibus fortius etiam me constringis.</s>
					<s n="32" xml:lang="la" type="auto">Christus te vicissim arctissimis viscerum misericordie et charitatis sue vinculis ceu brachiis quibudam ęterni amoris sui complectatur et constringat, ut ne usquam unquam sibi excidas longissimaque benedictione sua velut torrente quodam cunctum te perfundat cum tota tua domo, quam mea vice amanter simul et reverenter etiam salutabis nec non et fratres, administros tuos in opere domini, cum Gervasio nostro.</s>
				</p>
				<p>
					<s n="33" xml:lang="la" type="auto">Salutant te officiosissime uxor mea cum sorore sacrisque precationibus tuis diligenter se commendant.</s>
					<s n="34" xml:lang="la" type="auto">Bene vale, animi mi.</s>
					<s n="35" xml:lang="la" type="auto">Hoppero ubi meam dixeris salutem literas quoque Ioanni illi Ulmaro inscriptas in Angliam perferendas dabis rogans meis verbis, ut adulescenti [adluscenti?] bona fide reddendas curet.</s>
					<s n="36" xml:lang="la" type="auto">Dominus optimum virum bonorum anglorum suorum castris comitetur, ut sui illum salvum ad se pervenisse gaudere possint.</s>
					<s n="37" xml:lang="la" type="auto">Iterum vale.</s>
					<s n="38" xml:lang="la" type="auto">13. calendas Aprilis 1549.</s>
				</p>
				<p>
					<s n="39" xml:lang="de" type="auto">Zeitung haben wir nichts besonders.</s>
					<s n="40" xml:lang="de" type="auto">Der Oberst ist vergangener Wochen wiederum gegen Kostens gekommen und sind darauf von Stund an die Knechte allein, gar wenig ausgenommen, geurlaubt worden; weist man nicht, was es bedeutet.</s>
					<s n="41" xml:lang="de" type="auto">Etliche sagen, es sollen frisch Knecht, etliche fendle spanier, dahin kommen; die werden ein Einfall in das Thurgau tain etc.</s>
				</p>
				<p>
					<s n="42" xml:lang="de" type="auto">Der Funkele von des wegen Ich euch geschrieben, dieweil er jetzt zu Tegerwillen nach bei der Stadt die Pfarrer versicht, statt er desshalb in Sorgen und hat durch seinen Stiefbruder Ulrich Kundigmann an dem Hauptmann Ecklin erkundigen lassen, ob doch Naiswas daran sei.</s>
					<s n="43" xml:lang="de" type="auto">Da hat er geantwortet, er wisse nichts von einigen Spaniern; er achte aber nicht, dass die Eidgenossen unangefochten belieben werden.</s>
				</p>
				<p>
					<s n="44" xml:lang="de" type="auto">Der Prinz, alles er zu Ulm gewesen, hat er auf vieler Gutherziger Ansuchen den Frachtum und seine Mitgefangenen ledig geschafft; doch soll keiner nimmermehr gegen Ulm, und sollen zahlen, was sie verzehrt haben; sonst schreibt man nichts, das er ihnen eingestreckt habe.</s>
					<s n="45" xml:lang="de" type="auto">Darnach ist der Prinz in das Niederlande verrucht; das soll ihm schwören; darnach soll er wiederum herauf kommen.</s>
				</p>
				<p>
					<note type="address">[Adresse:]</note>
					<s n="46" xml:lang="la" type="auto">Praestantissimo viro D. Heinricho Bullingero, amico velut fratri incomparabili.</s>
					<s n="47" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
