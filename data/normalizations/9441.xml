<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9441">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9441</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Equidem venerandam tuam senectutem, colendissime domine et frater charissime Bullingere, literis rudis non interpellassem, nisi frater meus Christianus nimis diuturno silentio suo suspitionem movisset se non recte valere.</s>
					<s n="2" xml:lang="la" type="auto">Placuit igitur filium visum mittere, quid agat.</s>
					<s n="3" xml:lang="la" type="auto">Is autem quum cępisset clam me nescio cuius instinctu non mali (hactenus enim medicinae studium persequutus est permittente me, sed non probante) homelias tuas in Apocalypsim Germanicas facere egoque forte fortuna in laborem illum incidissem, significavi istas homelias tuas iampridem versas, sed quas in Iesaiam et Danielem edidisses, eas non putare me adhuc Germanice extare.</s>
					<s n="4" xml:lang="la" type="auto">Non quievit ergo, donec eas exhibui, idque lubens feci, si fortassis sic animum ad theologiam adiiceret.</s>
					<s n="5" xml:lang="la" type="auto">Vertit ergo in Iesaia aliquot homelias, quas tamen inspicere nondum vacavit.</s>
					<s n="6" xml:lang="la" type="auto">Eas tibi offeret et abs te audiet, quid factu opus sit, pergatne an secus?</s>
					<s n="7" xml:lang="la" type="auto">Memini vero me esse, qui olim solicitarit te, ut curares hos quoque prophetas abs te explicatos in vernaculam linguam converti; quem laborem si ego tamen suscipere potuissem, fuisset tibi gratum.</s>
					<s n="8" xml:lang="la" type="auto">Sic enim responderas.</s>
					<s n="9" xml:lang="la" type="auto">Quod si nunc filius tibi gratificatus fuerit, gaudebo et adiuvabo, quantum velle te significaveris et mihi per occupationes fuerit integrum.</s>
					<s n="10" xml:lang="la" type="auto">Et quum eat ad patruum (ut dixi) suum, consultum duxi, ut ipsemet te conveniat et se pietati tuae subiiciat atque commendet.</s>
					<s n="11" xml:lang="la" type="auto">Utinam autem tibi placeat ipsius studium et flectas eius voluntatem, ut posthabita medicina corporis ad medicinam animae animum appellat et se ministrum exhibeat DOMINO.</s>
				</p>
				<p>
					<s n="12" xml:lang="de" type="auto">Amen Amen Amen.</s>
				</p>
				<p>
					<s n="13" xml:lang="la" type="auto">De cętero res nostrae habent [...]</s>
				</p>
			</div>
		</body>
	</text>
</TEI>
