<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization821">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #821</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nihil nunc habeo, quod non scripserim prius.</s>
				</p>
				<p>
					<s n="3" xml:lang="la" type="auto">Conquerebaris proxime, quod rarius scriberem; ego vero iustius de te hoc queror, qui ad tot meas, quas iam de rebus meis scripseram, non semel responderis.</s>
					<s n="4" xml:lang="la" type="auto">Legatis, qui Badenae sunt, commissum est et meum negotium; expecto nunc responsum.</s>
				</p>
				<p>
					<s n="5" xml:lang="la" type="auto">Legati sunt d. Ioannes Rudolphus ab Erlach et pandereta Tormannus, prior aliquantulum doctus, Bernatium omnium ditissimus est, moribus mansuetis et tractabilis, qui tamen res meas hactenus parum curavit, utpote qui semper adversariae parti favere visus est; alter de lanionum tribu, homo austerus et durus, nostris tamen partibus non adversus, quod te propterea scire volo, ut quomodo ipsos tractes, intelligas.</s>
				</p>
				<p>
					<s n="6" xml:lang="la" type="auto">Quaestor adhuc domi suae residet nullos amplius sentiens dolores, praeterquam quod ambulare nequit.</s>
					<s n="7" xml:lang="la" type="auto">Salutat is te diligenter, sic quoque d. Musculus.</s>
					<s n="8" xml:lang="la" type="auto">Et d. Iacobus a Burgundia, Fallesii comes, Caesaris propinquus, te salutari ex se vult; scripsit enim hisce diebus ad me simulque misit literas has ad te pertinentes, quas ex Anglia acceperit.</s>
					<s n="9" xml:lang="la" type="auto">Manum Ulmeniss agnosco; si quid novi contineant, fac, sciamus hic quoque.</s>
					<s n="10" xml:lang="la" type="auto">Bene vale.</s>
					<s n="11" xml:lang="la" type="auto">Saluta ex me totam domum tuam; salutat vos quoque mea et d. Musculi familia.</s>
					<s n="12" xml:lang="la" type="auto">Bernae 28. ianuarii 1550.</s>
				</p>
				<p>
					<s n="13" xml:lang="la" type="auto">Tuus in domino Ioan[nes] Hallerus.</s>
				</p>
				<p>
					<s n="14" xml:lang="la" type="auto">Postquam has scripsissem et is, cui traditurus eram, differret abitum, ecce venit Zenggius et tuas mihi affert, ad quas quod in praesentiarum respondeam, nihil habeo.</s>
					<s n="15" xml:lang="la" type="auto">Quam mihi multis modis et nominibus molestum futurum sit, sic ut hic maneam, non ignoras.</s>
					<s n="16" xml:lang="la" type="auto">Fiat tamen voluntas domini!</s>
					<s n="17" xml:lang="la" type="auto">Si mihi malę grates referuntur a mundo, a domino tamen expecto retributionem, cui consecratus sum.</s>
				</p>
				<p>
					<s n="18" xml:lang="la" type="auto">Ex literis tuis ad d. Musculum datis deprehendo facile, quam studium tuum propendeat huc omne, ut huc detinear; puto te animo non malo facere.</s>
					<s n="19" xml:lang="la" type="auto">Interim tamen parum bene rebus meis consulitur, et ego meliora meritus a vestro consortio extrudor.</s>
					<s n="20" xml:lang="la" type="auto">Sed ita sum affectus, quod, si ita domino videatur, maiora etiam propter ipsum relinquere velim.</s>
					<s n="21" xml:lang="la" type="auto">Vale.</s>
				</p>
				<p>
					<s n="22" xml:lang="la" type="auto">Clarissimo viro fidelique Christi et ecclesiae ministro d. Heinrycho Bullingero, pastori ecclesiae Tigurinae vigilantissimo, domino et compatri suo colendissimo.</s>
				</p>
				<p>
					<s n="23" xml:lang="de" type="auto">Zürich m. Heinrich Bullinger.</s>
				</p>
			</div>
		</body>
	</text>
</TEI>
