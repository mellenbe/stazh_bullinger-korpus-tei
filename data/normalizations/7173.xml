<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7173">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7173</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Destituor subinde nunciis; hinc fit, ut rarius ad te scribam, et hanc ob causam me rariores quoque abs te accipere puto.</s>
					<s n="3" xml:lang="la" type="auto">Accepi tamen illas, quas proxime misisti, una cum his, quas nunc omnes tibi remitto et pro istis ago gratias.</s>
					<s n="4" xml:lang="la" type="auto">Scribere ego in praesentiarum non multa possum.</s>
				</p>
				<p>
					<s n="5" xml:lang="la" type="auto">Transierunt hac aliquot Helvetiorum cohortes 23. et 24. huius mensis; quo profecturi sint et in cuius auxilia, ipsimet ignorunt.</s>
					<s n="6" xml:lang="la" type="auto">Magni timentur motus; nemo tamen certi quicquam novit.</s>
					<s n="7" xml:lang="la" type="auto">Communiter asseritur regem hos tantum evocasse ad defensionem finium suorum, cum videat alibi fieri quoque apparatus.</s>
					<s n="8" xml:lang="la" type="auto">Brevi tamen audiemus, quo res evasura.</s>
					<s n="9" xml:lang="la" type="auto">Putant multi omnino contra Genevam impetum fuisse vertendum, nisi pax illa cum Sabaudo intercessisset; alii id negant.</s>
					<s n="10" xml:lang="la" type="auto">Certum est praeteritis diebus dominum de Movans, qui praesidio Genevensi praefuit, Neocomum transiisse cum 12 equitibus Germaniam versus.</s>
					<s n="11" xml:lang="la" type="auto">Colligunt inde omnes illum Germanicas copias exciturum esse et in Galliam ducturum.</s>
					<s n="12" xml:lang="la" type="auto">De eo, quod imperator Gallo bellum inferre velit, nihil amplius audimus; spero me abs te brevi certum aliquid habiturum.</s>
				</p>
				<p>
					<s n="13" xml:lang="la" type="auto">Interea negotium illud, de quo nuper scripsi, hic volvitur.</s>
					<s n="14" xml:lang="la" type="auto">Instant Galli; multi nostratium et praesertim potentiores ad eos valde inclinant; qui magis pii sunt abhorrent.</s>
					<s n="15" xml:lang="la" type="auto">Nos clamamus et facimus officium; quid effecturi simus, novit dominus.</s>
					<s n="16" xml:lang="la" type="auto">Res Galliae in tali nunc sunt statu, ut insani videantur, qui cum illis iam foedera iungere velint; sed privata emolumenta occaecant oculos etiam prudentium.</s>
				</p>
				<p>
					<s n="17" xml:lang="la" type="auto">Dominus resistat Satanę et consiliis Ahitofelis!</s>
					<s n="18" xml:lang="la" type="auto">Steigerus noster uxorem duxit his diebus filiam domini consulis Negelini; proxima lunę, quę erit 4. augusti, nuptias cum illa celebrabit in castro Bremgarten<note target="fn1" type="footnote"/>; Magdalena illa vocatur.</s>
				</p>
				<p>
					<s n="19" xml:lang="la" type="auto">Obiit vero domini Weberi uxor ex partu relictis misero seni 6 parvulis liberis, quos ex ipsa, quam non ante multos annos iuvenculam duxerat, sustulit.</s>
					<s n="20" xml:lang="la" type="auto">Alias nihil nunc occurrit.</s>
				</p>
				<p>
					<s n="21" xml:lang="la" type="auto">Mitto has Brugas, ut inde eas accipias, cum alium non habeam nuncium.</s>
				</p>
				<p>
					<s n="22" xml:lang="la" type="auto">Bene vale.</s>
					<s n="23" xml:lang="la" type="auto">Salutant te tuosque mei omnes; precor ipse quoque tuis omnibus salutem.</s>
				</p>
				<p>
					<s n="24" xml:lang="la" type="auto">Bernae 30. iulii 1567.</s>
				</p>
				<p>
					<s n="25" xml:lang="la" type="auto">I[ohannes] Hall[erus] tuus.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="27" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
