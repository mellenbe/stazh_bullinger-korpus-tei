<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2774">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2774</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiae et pax a Deo patre per Iesum Christum dominum nostrum.</s>
					<s n="2" xml:lang="de" type="auto">Amen.</s>
				</p>
				<p>
					<s n="3" xml:lang="la" type="auto">Qua in proximis literis apud te, ea et apud amicos, nunc tamen iustius, usus sum excusatione.</s>
					<s n="4" xml:lang="la" type="auto">At ipsi, sive quod commendationem illam, qua nuper adulescentulum illum nostrum Wolphangum(?) humanitati tuae commendabam, ei profuisse senserunt, sive quod me ob necessitudinem, quae mihi tecum et cum aliis fratribus religiose apud vos est, commodiorem ad scribendum crediderunt, ut, si non ipse possem, alii saltem meo nomine scribendi laborem delegarem, molestius efflagitarunt.</s>
					<s n="5" xml:lang="la" type="auto">Ego vero cum in toto vitae meae curriculo nulli operam meam honestam saltem et frugiferam detrectaverim, alienum a me id iam amicis non praestare iudicavi.</s>
					<s n="6" xml:lang="la" type="auto">Nec ideo hanc subeo povinciam, ut d tua humanitate et fide, cui adolescentulum commendaram, optime Bullingere, quicquam dubitem, quae passim etiam extra amicitiam egregie syncera explorata habeo, sed ut amicorum non remittentium precibus morem. geram.</s>
					<s n="7" xml:lang="la" type="auto">Novi enim, quam ipse sis promptus et sedulus ad gratificandum amicis.</s>
					<s n="8" xml:lang="la" type="auto">Accedit quoque ipsius adolescentis pulchra indoles, quam qui viderit, eum, ni fallor, propterea magis quam ob ullas etiam graves commendationes amplectatur.</s>
					<s n="9" xml:lang="la" type="auto">Sed recensere haec nolo, ne operam tuam, ut certe fidelissimam, ita indefatigatam, elevare videar; imo multo magis cum meo inprimis, cui magna et crebra amoris tui argumenta exhibeas, tum amicorum adolescentis omnium nomine maximas habeo gratias, siquidem et habere gratias, referre cum nequeas, non minimam gratitudinis partem esse vere traditur; sed et studium nostrum ac officium vicissim offerimus.</s>
					<s n="10" xml:lang="la" type="auto">Rogamus preterea, ut totius beneficii laus ad te unum derivet, cum genero tuo, D. Huldarico, viro patri simillimo, agas, ut eum(?) quoniam pater, ex adolescentis nimirum bono habitu et in bonis artibus strenuo profectu tactus, eum Tiguri adhuc detinere constituit (?) sicut hactenus pie accurateque fecit, in cura habeat in diem usque divi Pauli utque hos 25 Renenses florenos in presentia boni consulat.</s>
					<s n="11" xml:lang="la" type="auto">Tum enim (annuente Deo) ipse pater veniet, qui de omnibus ei exacte satisfaciet (nachträglich gestrichen: Scriberem plura, si me manus non destitueret.)</s>
					<s n="12" xml:lang="la" type="auto">Proinde vale, humanissime Bullingere, meque tuum Traversum antiquum obtinere cense.</s>
				</p>
				<p>
					<s n="13" xml:lang="de" type="auto">Data zuzii oengadinae, die 19. Novembris Anni 1555.</s>
					<s n="14" xml:lang="la" type="auto">Ex affectu tibi deditissimus Ioannes Traversus.</s>
				</p>
				<p>
					<note type="address">[Adresse:]</note>
					<s n="15" xml:lang="la" type="auto">Excellentissimo D. Heinrico Bullingero, viro docto et pio, apud Tigurinos ecclesiastae, amico et fratri observando.</s>
				</p>
			</div>
		</body>
	</text>
</TEI>
