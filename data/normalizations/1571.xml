<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1571">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1571</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Multis mecum expostulasti, colende domine et frater in Christo dilecte, super responsione nostra in causa Hieronymiana ad vos scripta.</s>
					<s n="3" xml:lang="la" type="auto">Verum cum illa non mea sed communis omnium fuerit, non est quod ego nunc privatim respondeam.</s>
					<s n="4" xml:lang="la" type="auto">Soli tamen mihi tuam illam reservo epistolam, idque consilio, quantum videre possum non pravo.</s>
					<s n="5" xml:lang="la" type="auto">Doleo valde hanc quaestionem venisse in contentionem, ex qua plus offensionis quam aedificationis exoriturum metuo.</s>
					<s n="6" xml:lang="la" type="auto">Non ignoras quos articulos ex hac disputatione s. Augustino imposuerint sui adversarii.</s>
					<s n="7" xml:lang="la" type="auto">Quid hodie fiat nemini obscurum est.</s>
					<s n="8" xml:lang="la" type="auto">Deum non tantum praevidisse sed praedestinasse et dispensasse lapsum Adami, huius modi esse videtur ex quo origo mali caussaque peccati in ipsum possit reflecti deum authorem.</s>
					<s n="9" xml:lang="la" type="auto">Durum mihi esse videtur, asserere deum eos quos in mortis creavit exitium, ut in finem suum perveniant, audiendi verbi sui facultate privare, adeoque et per praedicationem excaecare ideoque promissiones dei universales et verba Christi Matth. 11 et Ioann. 3, item s.</s>
				</p>
				<p>
					<s n="10" xml:lang="la" type="auto">Pauli 1. Tim. 2, denique s. Petri Actorum 10 ad pauculos duntaxat pertinere ac permissionis vocabulum in explicandis aliquot scripturae locis minime esse recipiendum.</s>
					<s n="11" xml:lang="la" type="auto">Et certum est, his non paucos veritatis studiosos homines offendi.</s>
				</p>
				<p>
					<s n="12" xml:lang="la" type="auto">Quod cum ex aliis iam dudum intellexeris, non est, quod rem tibi alioqui notam pluribus exponam.</s>
				</p>
				<p>
					<s n="13" xml:lang="la" type="auto">Soceri fratris tui filius admodum est petulans et ingenii praefracti, id quod pater ex hospitis eius literis intelliget.</s>
					<s n="14" xml:lang="la" type="auto">Nunquam in aedes meas venit, quas tamen illi patefeceram.</s>
					<s n="15" xml:lang="la" type="auto">Satius esse puto, ut revocetur et in disciplina retineatur severiore.</s>
					<s n="16" xml:lang="la" type="auto">Serius haec scribo; hactenus enim emendationem speravimus.</s>
					<s n="17" xml:lang="la" type="auto">Nihil tamen peccatum est ab ipso nisi petulantia et indiligentia.</s>
				</p>
				<p>
					<s n="18" xml:lang="la" type="auto">Dux Wirtembergensis Christoph[orus] et Argentoratenses theologos suos in concilium mittere statuerunt; concilium enim omnia illis pollicetur et sessionem habendam 25. ianuarii distulit in 12. martii.</s>
				</p>
				<p>
					<s n="19" xml:lang="la" type="auto">Miseri sunt, qui istis credunt quadruplatoribus; ut enim incolumi vita redeant, causae bonae non parum incommodi intulerint.</s>
					<s n="20" xml:lang="la" type="auto">Sed et nullo fructu cum professis Christi hostibus congredientur.</s>
					<s n="21" xml:lang="la" type="auto">Dominus adsit suae ecclesiae, quae undique malis impetita graviter laborat.</s>
					<s n="22" xml:lang="la" type="auto">Dominus servet te cum tuis omnibus, quos salvere iubeo.</s>
					<s n="23" xml:lang="la" type="auto">Tiguri 20. februarii 1552.</s>
				</p>
				<p>
					<s n="24" xml:lang="la" type="auto">Bullingerus tuus.</s>
				</p>
				<p>
					<s n="25" xml:lang="la" type="auto">Clarissimo viro d. Ioanni Calvino Genevensis ecclesiae fido pastori domino et fratri colendissimo suo.</s>
				</p>
				<p>
					<s n="26" xml:lang="de" type="auto">Janff.</s>
				</p>
			</div>
		</body>
	</text>
</TEI>
