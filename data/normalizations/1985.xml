<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1985">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1985</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tuę literę, amicorum observabilissime, nunquam non fuerunt mihi iucundissimę, quantumvis temporum iniuria omnia nunc conturbet.</s>
					<s n="3" xml:lang="la" type="auto">Concionem tuam super cęna domini ex alio exemplari, antequam tuum ad me venerat, summa cum voluptate spiritus legi, licet fere totum prius animo nostro gnaviter impressum erat.</s>
					<s n="4" xml:lang="la" type="auto">Exquestori Arnoldo exemplar suum incunctanter transmisi; is quoque cum gaudio accepit renuncians mihi principem Palatinum coactis aliquot theologis, inter quas Brenzius primas tenet, de ecclesię ordinatione consultare.</s>
					<s n="5" xml:lang="la" type="auto">Ego per literas, quantum in me fuit, istos inanes conatus dissuasi haud utique ignorans quorundam opiniones et quam sinistre cedant humanę constitutiones, praecipue ob id, quod nihil stabile inter tot dissidentes inter se ceremonias constitui facile possit, nisi augustior sinodus congre[ga]ta fuerit.</s>
					<s n="6" xml:lang="la" type="auto">Tua de cęna domini concio Augustę mirificis laudibus per cordatos et pios extollitur; hinc quoque ea mihi primum exhibita est.</s>
				</p>
				<p>
					<s n="7" xml:lang="la" type="auto">Ringatur papismus cum Lutheranismo; veritas in honorem patris per Christum progredietur.</s>
				</p>
				<p>
					<s n="8" xml:lang="la" type="auto">Princeps Saxonię Augustus electorio munere fungi et subditos electoratus sacramento sibi astringere incipit; is etiam iam comitia frequentissim Lypzię celebraturus est, ubi magnates universi eius imperii confluent, equitum nimirum ultra quinque millia non numerato priore exercitu, reliquiis nempe Mauricii fratris cęsi.</s>
					<s n="9" xml:lang="la" type="auto">Rumor est Augustum totum in hoc esse, ut mortem fratris non solum ulciscatur, verum etiam ipsius Mauricii inceptum negotium de recuperanda libertate in finem deducat.</s>
					<s n="10" xml:lang="la" type="auto">Habet is auxiliarios Danorum regem et civitates percipuas(?), quę vocantur maritimę.</s>
				</p>
				<p>
					<s n="11" xml:lang="la" type="auto">Marggravius Albertus viribus et belli nervis<note target="fn1" type="footnote"/> ęger non longe ab Hanubero civitate nititur equitem et militem conscribere, quo ut aut Cęsari sit auxilio aut hostes episcopos infestet.</s>
					<s n="12" xml:lang="la" type="auto">At o quam difficulter emersus est.</s>
				</p>
				<p>
					<s n="13" xml:lang="la" type="auto">Pax apud nos omnino dubia est tantum propter quarundam civitatum regnandi et seviendi libidinem.</s>
					<s n="14" xml:lang="la" type="auto">Summa: res stant in veteri sabulo.</s>
				</p>
				<p>
					<s n="15" xml:lang="la" type="auto">Ionam meum alias optime tibi commendatum adhuc commendo.</s>
					<s n="16" xml:lang="la" type="auto">Symblero, genero tuo, modo scribere non licuit; Ionas autem meas literas iussu meo illi ostendet, ex quibus, quid velim, intelliget.</s>
					<s n="17" xml:lang="la" type="auto">Capita urbis vestrę, protoscribam atque singulos symmistas tuos cum reliquis amicis ex me salutabis.</s>
				</p>
				<p>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Celerrime ex Lauginga 1. septembris 1553.</s>
					<s n="20" xml:lang="la" type="auto">Tuus Georgius Lętus a Lömnicz.</s>
				</p>
				<p>
					<s n="21" xml:lang="la" type="auto">Clarissimo viro d. Henricho Bullingero, ecclesiastę Tygurinorum primario, amico et domino observabili.</s>
				</p>
				<p>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
