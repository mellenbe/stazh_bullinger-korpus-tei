<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3316">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3316</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem in Christo Iesu!</s>
					<s n="2" xml:lang="la" type="auto">Principibus viris, quorum vel authoritate sese tueantur vel opibus etiam ditescant, alii ingenui sui monumenta inscribunt.</s>
					<s n="3" xml:lang="la" type="auto">Tu tuas, vir doctissime atque idem optime, sanctissimas vigilias miseris atque afflictis exulum ecclesiis, ex quibus nihil humani praesidii aut commodi mundani sperari potest, consecras: in hoc profecto perfectae charitatis regulam sequutus, quae non quae sua, sed quae aliena sunt, quaerit.</s>
					<s n="4" xml:lang="la" type="auto">Nullum enim tu emolumentum tuum, sed gementium sub cruce ecclesiarum consolationem, quasi manum oneri supponens, et in partem ac sensum aerumnarum nostrarum succedens, quaesivisti.</s>
					<s n="5" xml:lang="la" type="auto">Quod destinatum animi istius tui clementissimi propositum abunde profecto, sicuti ex nobis ipsis coniecturam facimus, consequutus es.</s>
					<s n="6" xml:lang="la" type="auto">Nam in domini de ecclesiis suis apocalypsim aperta per te ianua, quasi in rem praesentem inspiciendam introducti, et ex dei optimi maximi voluntate, cuius ista permissu nutuque aguntur, et ex hoc tuo officio atque beneficio, quem ut dei angelum ad nos agnoscimus, plurimum sane consolationis percepimus.</s>
				</p>
				<p>
					<s n="7" xml:lang="la" type="auto">Pro quibus tuis in nos meritis, sicuti tu nihil omnino a nobis pręmii expectas, ita nullum nos aliud rependere possumus, nisi quod pro hominum non ingratorum officio gracias tibi quantas possumus maximas, sicuti debemus, ex animo habemus atque agimus, deum patrem domini nostri Iesu Christi ardentibus atque assiduis votis interim apprecaturi, ut talem gregi suo pastorem, talem afflictae ecclesiae suae consolatorem, perpetuo tueri ac servare velit.</s>
				</p>
				<p>
					<s n="8" xml:lang="la" type="auto">Datum Francofordiae, 15 calendas octobres, 1557.</s>
					<s n="9" xml:lang="la" type="auto">Tuae pietati addictissimi Anglorum exulum ecclesiae, quae est Francofordiae ad Moenum, minister, seniores et diaconi, David Whithedus.</s>
				</p>
				<p>
					<s n="10" xml:lang="la" type="auto">Ioannes Hallesius.</s>
				</p>
				<p>
					<s n="11" xml:lang="la" type="auto">Iohannes Wilfordus.</s>
				</p>
				<p>
					<s n="12" xml:lang="la" type="auto">Guilielmus Maisterus.</s>
				</p>
				<p>
					<s n="13" xml:lang="la" type="auto">Thomas Soerbaeus.</s>
				</p>
				<p>
					<s n="14" xml:lang="la" type="auto">Gregorius Railton.</s>
				</p>
				<p>
					<s n="15" xml:lang="la" type="auto">Io. Fauconerus.</s>
				</p>
				<p>
					<s n="16" xml:lang="de" type="auto">Edmund Sutton.</s>
				</p>
				<p>
					<s n="17" xml:lang="la" type="auto">Pietate et eruditione praestantissimo viro d. Heinrico Bullingero, Tigurinae ecclesiae ministro, et amico suo incomparabili.</s>
				</p>
			</div>
		</body>
	</text>
</TEI>
