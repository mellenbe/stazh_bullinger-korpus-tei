<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1129">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1129</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gloriam et pacem a Christo, domino nostro.</s>
				</p>
				<p>
					<s n="3" xml:lang="la" type="auto">Ex eo temporis spatio, quo a Tiguro solvimus, pater charissime, pervenimus in patriam Ioannis Herteri, ubi humaniter excepti commorati sumus ad diem Mercurii.</s>
					<s n="4" xml:lang="la" type="auto">Inde una profecti Froenfeldam ibi pernoctavimus, deinde summo mane ulterius progressi pervenimus in pagum quendam situm in ditione Doggenburgensium, ut appellant, inde rursum die Veneris Abbatiscellam, quam miro desyderio cupiebamus videre, appulimus, ubi sane multis a bonis nostre religioni summopere faventibus honoribus sumus affecti.</s>
					<s n="5" xml:lang="la" type="auto">Sequenti igitur die sumpto prandio Sangallum, uti proposueramus, iter fecimus et ibidem retenti a multis bonis amicis maximis honoribus non solum a prudenti Sangallensium magistratu excepti, qui sex cantheribus ad hoc destinatis nos honoraverunt, verum omnes pene ecclesię antistites et ludimoderatores nostri gratia in publico hospitio, in quo diverteramus, pransi sunt.</s>
					<s n="6" xml:lang="la" type="auto">Prandio absoluto cum omnibus valedixissemus et pro exhibito honore gratias egissemus, postea has ad te conscripsi literas, dein Episcopicellam, inde Constantiam et Litopolin proficisci proposuimus, dein, quam primum possumus, domum reverti.</s>
					<s n="7" xml:lang="la" type="auto">Quapropter, mi pater, rogo atque obsecro, ne mihi succenseas, quod tam diu haeream apud exteros; do enim operam, ut me moderate et modeste apud omnes geram.</s>
					<s n="8" xml:lang="la" type="auto">Quodsi hoc (ut non dubito) a te impetravero, polliceor me illud, quod consumpsi tempus, singulari diligentia et studio resartiaturum.</s>
					<s n="9" xml:lang="la" type="auto">Cetera, utut gesta sunt, presente me certius cognosces.</s>
					<s n="10" xml:lang="la" type="auto">Vale.</s>
					<s n="11" xml:lang="la" type="auto">Salutabis plurimum matrem charissimam, fratrem, sorores et ancillam.</s>
					<s n="12" xml:lang="la" type="auto">Vale.</s>
				</p>
				<p>
					<s n="13" xml:lang="la" type="auto">Sangallo.</s>
				</p>
				<p>
					<s n="14" xml:lang="la" type="auto">Ioanes Rodolphus Bullingerus, filius tuus charissimus.</s>
				</p>
				<p>
					<s n="15" xml:lang="la" type="auto">Ornatissimo viro d. m. Heinricho Bullingero, Tigurinae ecclesiae pastori, patri dilecto.</s>
				</p>
				<p>
					<s n="16" xml:lang="de" type="auto">Zürich.</s>
				</p>
			</div>
		</body>
	</text>
</TEI>
