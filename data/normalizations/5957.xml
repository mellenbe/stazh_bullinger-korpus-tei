<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5957">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5957</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Antonius Vincentius d. Henrico Bullingero S. P. D.</s>
				</p>
				<p>
					<s n="2" xml:lang="la" type="auto">Etsi nullum beneficium, cum isthic discipulus d. Ioannis Wolfii essem, in te contuli neque ab eo tempore, quo ad nos redii, tibi ulla in re officium praestiti, quod nihilominus facere summo studio teneor, cum sese mihi occasio offeret, tamen etiam nunc has literas scribere non sum veritus, quibus meo more id oneris tibi imponam, ut et fratrem et consobrinum meum et praeceptorem eorum, qui isthuc operam literis humanioribus daturi profecti sunt, in fidem et amicitiam tuam recipias eosque tanquam peregrinos omnibus in rebus opera et diligentia tua iuves.</s>
					<s n="3" xml:lang="la" type="auto">Quod si feceris, quicquid in eos officii et studii contuleris, id omne in me ipsum te contulisse arbitrabor confidoque deo bene iuvante me non immemorem futurum.</s>
					<s n="4" xml:lang="la" type="auto">Verum quia mihi ipsi persuasi, quę tua est humanitas, mea causa eorum te commodis nunquam defuturum, pluribus tecum non agam, sed modum scribendi faciam deumque optimum maximum deprecabor, ut tuorum bonorum consiliorum dux ac fautor esse velit.</s>
					<s n="5" xml:lang="la" type="auto">Familiae tuae salutem dici meo nomine vehementer cupio; tu me, ut facis, ama.</s>
				</p>
				<p>
					<s n="6" xml:lang="la" type="auto">Vale.</s>
				</p>
				<p>
					<s n="7" xml:lang="la" type="auto">Lugduni calendis decembris.</s>
				</p>
				<p>
					<s n="8" xml:lang="la" type="auto">Doctissimo maximeque pio domino Henrico Bullingero, Tigurinae ecclesiae ministro.</s>
				</p>
				<p>
					<s n="9" xml:lang="la" type="auto">Tiguri.</s>
				</p>
				<p>
					<note>[Bemerkung von Bullinger unter dem Text des Briefes (an Johannes Wolf?):]</note>
					<s n="10" xml:lang="la" type="auto">Cum graviter confligam cum tussi et catharro diebus iam tribus, non potui te, amicissime affinis accedere.</s>
				</p>
				<p>
					<s n="11" xml:lang="la" type="auto">Venerunt ad me Galli, petunt hospitem.</s>
					<s n="12" xml:lang="la" type="auto">Ego cum me servem feriis nec egrediar, te oro, ut illis consulas.</s>
					<s n="13" xml:lang="la" type="auto">Meministi Barbaram Koffliam<note type="misc">Roffliam?</note> postulare, ut darentur eis modesti aliquot viri.</s>
					<s n="14" xml:lang="la" type="auto">Non tamen vel Vincentii huius memini neque novi, quinam isti sint.</s>
					<s n="15" xml:lang="la" type="auto">Diverterunt ad Ciconiam; iam a me discesserunt.</s>
					<s n="16" xml:lang="la" type="auto">Habes hic Bezae quoque literas, quas una cum his remitte.</s>
				</p>
				<p>
					<s n="17" xml:lang="la" type="auto">Vale.</s>
				</p>
				<p>
					<s n="18" xml:lang="de" type="auto">Gott sei treulich gelobt, dass er erfreut sind; das ist des Elsbeths<note type="misc">Bullingers Magd Elsbeth Kern, gest. 30. Okt. 1574.; HBD 123, 12f</note> Botenbrot.</s>
				</p>
			</div>
		</body>
	</text>
</TEI>
