<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7225">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7225</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tuas 1a septembris scriptas una cum hisce, quas tibi cum his remitto, et ago tibi gratias.</s>
					<s n="3" xml:lang="la" type="auto">Dolet mihi valde, quod Mülhusanus magistratus non sibi diligentius ab hoc contagio cavet, sed ultro sibi ulcus illud accersit, quod vereor ne tandem pestiferum fiat apostema.</s>
					<s n="4" xml:lang="la" type="auto">Sed sic plaerumque fieri solet, ut aliquid mali oriatur ex vicino malo.</s>
					<s n="5" xml:lang="la" type="auto">Quod res nostras attinet, facta est restitutio duci Sabaudię, et praelecti sunt pacificationis articuli singulis communitatibus.</s>
					<s n="6" xml:lang="la" type="auto">Hinc ceperunt revelari multorum cordium cogitationes; aliqui enim principi omnem obtulerunt obedientiam, dummodo illis iuxta pactae servetur religionis libertas; alii etiam quod ad religonem ad Sabaudos inclinare videntur, et incerta est adhuc rerum facies; audiam vero brevi a ministris, quomodo religionis negotium instituatur.</s>
				</p>
				<p>
					<s n="7" xml:lang="la" type="auto">Multi bene sperant; ego quid sperem, nescio.</s>
					<s n="8" xml:lang="la" type="auto">Dux ipse digressis nostris cum 600 equitibus venit Tononium et Riparias, ut populum in fidem suam recipiat.</s>
					<s n="9" xml:lang="la" type="auto">Helvetiorum legatis, in quorum veluti testium praesentia restitutio facta est, hoc contigi, quod illos valde male habet: Vocati sunt ad ducem, ut illum certo die Gaii convenirent; cum ergo illuc invitati properarent sperantes fortassis aliquid praedae, in itinere admoniti sunt iterum, cum iam non procul Gaio abessent, principem nondum venisse.</s>
					<s n="10" xml:lang="la" type="auto">Itaque spe et opinione sua frustrati pro contumelia illam invitationem habuerunt et ita cum indignatione reversi sunt.</s>
					<s n="11" xml:lang="la" type="auto">Putant aliqui hoc Genevensibus plurimum profuturum in actione proxima, quae instituitur, ut ipsorum quoque res cum duce componantur.</s>
					<s n="12" xml:lang="la" type="auto">Alias nihil habeo, quod sit alicuius momenti.</s>
					<s n="13" xml:lang="la" type="auto">In Gallia res sunt tranquillae.</s>
					<s n="14" xml:lang="la" type="auto">Scribitur ex castris 20 vexilla Helvetiorum in duas partes esse divisa, alteri parti praeesse consulem Friburgensem Nicolaum de Praroman, alteri vero Pfyfferum Lucernensem et ita collocatos esse in praesidia, abundare illos commeatu et solutiones stipendiorum esse promptas, praeterea de nullo eos hoste scire.</s>
					<s n="15" xml:lang="la" type="auto">Arbitrantur ergo aliqui post tertium mensem eos reversuros; sed vos fortassis de his certiora habetis.</s>
				</p>
				<p>
					<s n="16" xml:lang="la" type="auto">Mitto tibi Aretii nostri libellum, quem collegit ex actis cum Gentili habitis.</s>
					<s n="17" xml:lang="la" type="auto">Impresserunt etiam Genevae in unum volumen variorum theologorum scripta contra eiusdem errores iam prius aedita, inter quę etiam d. Simleri epistola est.</s>
				</p>
				<p>
					<s n="18" xml:lang="la" type="auto">Sed quoniam ista iam prius omnia vidisti, non videbatur opus, ut ego mitterem.</s>
					<s n="19" xml:lang="la" type="auto">Expecto, quid tu nunc Francofurto accipias.</s>
				</p>
				<p>
					<s n="20" xml:lang="la" type="auto">Bene vale.</s>
					<s n="21" xml:lang="la" type="auto">Salutant te nostri omnes; saluta tuos quoque meo nomine.</s>
				</p>
				<p>
					<s n="22" xml:lang="la" type="auto">Bernae 13. septembris 1567.</s>
				</p>
				<p>
					<s n="23" xml:lang="la" type="auto">Ioh[annes] Hall[erus] tuus.</s>
				</p>
				<p>
					<s n="24" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo colendo et compatri charissimo.</s>
				</p>
				<p>
					<s n="25" xml:lang="de" type="auto">Zürich.</s>
					<s n="26" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
