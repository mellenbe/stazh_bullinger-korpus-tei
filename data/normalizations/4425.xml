<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4425">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4425</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Proditionibus et sanguinariis artibus plena sunt omnia, frater in Christo charissime.</s>
					<s n="3" xml:lang="la" type="auto">Episcopus Rhedonensis missus a rege Galliarum aut cardinale potius ivit praeterito mense ad imperatorem, quo si quid sit papisticum magis in orbe terrarum, dubito vehementer.</s>
					<s n="4" xml:lang="la" type="auto">Badae in comitiis praeteritis et mense iulio celebratis multum contulit cum legatis Helvetiorum papisticis; deinde descendit Viennam Austriae.</s>
					<s n="5" xml:lang="la" type="auto">Scripsit tamen ex itinere ad me et dixit se concilii liberi convocandi gratia proficisci ad imperatorem, orare, ut ei, quid sperem et sentiam de concilio explicem, id quod feci ostendens me nihil nisi turbas et bella inde expectare, et cur haec expectem, exposui ex historiis.</s>
					<s n="6" xml:lang="la" type="auto">Idem quoque misit cum mandatis virum doctum mihi familiarem ad principes Germanos.</s>
					<s n="7" xml:lang="la" type="auto">Exponit his tumultus Galliae, et quod quidam fateantur se cum Germanorum principum consensu tumultuari, id quod non credat rex, orareque, ne ipsi principes credant tumultuantibus.</s>
					<s n="8" xml:lang="la" type="auto">Addit se cogitare de libero concilio celebrando ac principum requirit consensum aut sententiam.</s>
				</p>
				<p>
					<s n="9" xml:lang="la" type="auto">Nuper vero retulit mihi ille, qui apud lantgravium, Palatinum et Wirtenbergensem fuit, principes se excusare et protestari, quod tumultus conscii non sint; scire tamen graves persequ[u]tiones motas in fideles, unde forte turbae hae exoriantur; orare, ut pax ecclesiae Christi concedatur.</s>
					<s n="10" xml:lang="la" type="auto">Concilium vero agnoscere admodum esse necessarium, sed apostolicum, non papisticum; illud se non fugituros, cum hoc nihil se habituros negotii.</s>
					<s n="11" xml:lang="la" type="auto">Interea ex Vienna fama spargit serio consultari de concilio et venisse illuc legatos Roma missos.</s>
				</p>
				<p>
					<s n="12" xml:lang="la" type="auto">Mittuntur item ad episcopum Constantiensem legati pontificii et imperatorii, qui obtrudunt episcopo Constantiensi coadiutorem.</s>
					<s n="13" xml:lang="la" type="auto">Sed renuit episcopus, renuit capitulum; dicuntur autem citandi Romam ob hanc rebellionem.</s>
					<s n="14" xml:lang="la" type="auto">Coadiutorem obtruderent libenter nobilem quendam ab Emps, hominem militarem, pontificis ex sorore nepotem, iuratum quasi Helvetiorum hostem.</s>
					<s n="15" xml:lang="la" type="auto">Existimant autem multas ob c[aus]as hunc obtrudendum, praecipue vero si concilium celebrari possit Constantiae, denique ut eius opera utantur contra Helvetios evangelio adhaerentes.</s>
					<s n="16" xml:lang="la" type="auto">Quid vis?</s>
					<s n="17" xml:lang="la" type="auto">Mirifica tractantur consilia, quae si succedant, ad vos usque pertingent.</s>
					<s n="18" xml:lang="la" type="auto">Reliqua intelligit tua prudentia, et fratri cuidam multa credidi, quae tibi referat; veniet his diebus ad te, Sabaudus est, vir bonus et pius etc.</s>
					<s n="19" xml:lang="la" type="auto">Oremus ergo dominum, ut consilia Achitophelica omnia dissipet, nam apud Rhetos quoque seminarium sparsum est seditionis et tumultus, dum quidam contra episcopum, alii pro episcopo stant, de quo forte ab aliis audisti.</s>
				</p>
				<p>
					<s n="20" xml:lang="la" type="auto">Ego omnia huc spectare et institui video, ut veritas opprimatur variis artibus.</s>
					<s n="21" xml:lang="la" type="auto">Sed vivit dominus; hic enim disponit, homo proponit, et incidit saepe in foveam, quam fecit<note target="fn1" type="footnote"/>, quisquis interitum aliis struit.</s>
					<s n="22" xml:lang="la" type="auto">Saluta d. Baezam et Viretum et, quid in Galliis fiat, scribito, et ut res vestrae habeant.</s>
					<s n="23" xml:lang="la" type="auto">Salutant te symmystae et fratres omnes.</s>
				</p>
				<p>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Tiguri 30. augusti 1560.</s>
				</p>
				<p>
					<s n="26" xml:lang="la" type="auto">Saluta d. Budaeum, Ionvilleum, Badium et reliquos notos etc.</s>
					<s n="27" xml:lang="la" type="auto">Bullingerus tuus.</s>
				</p>
				<p>
					<s n="28" xml:lang="la" type="auto">Clarissimo viro d. Ioanni Calvino, Genevensis ecclesiae fido pastori, domino suo colendo et fratri charissimo.</s>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
