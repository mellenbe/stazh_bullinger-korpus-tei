<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization10287">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #10287</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Remitto hoc nuncio<note target="fn1" type="footnote"/>, homine certe pio et paupere, doctissime Henrice, thesaurum tuum<note target="fn2" type="footnote"/>, quem mihi tot diebus nunc credidisti in summi erga me amoris tui testimonium locupletissimum.</s>
					<s n="3" xml:lang="la" type="auto">Nam ut plane fatear, rapsodias meas barbarissimas et lectu indignas<note target="fn3" type="footnote"/> vix alteri atque alteri legendas offero invitus, non solum quod nullius sunt eruditionis, sed quod iis minime carere possim nec semper candidi sint lectores.</s>
					<s n="4" xml:lang="la" type="auto">Gratias itaque tibi ago, quas possum, immortales.</s>
					<s n="5" xml:lang="la" type="auto">Iam dudum epistola quadam ignorantiam et studiorum meorum infęlicitatem tibi exposueram<note target="fn4" type="footnote"/>, quam quantum nunc multis adiuveris, testabitur ecclesia.</s>
					<s n="6" xml:lang="la" type="auto">Nullo unquam praecęptore vivo in re evangelica usus sum.</s>
					<s n="7" xml:lang="la" type="auto">Quicquid libellorum excudebatur et ad contionem vel aliquid facere videbatur, id legebam.</s>
					<s n="8" xml:lang="la" type="auto">Concionatorem evangelicum nullum ante disputationem nostram<note target="fn5" type="footnote"/> audivi.</s>
					<s n="9" xml:lang="la" type="auto"><persName ref="p1647" cert="high">Sebastianus</persName><note target="fn6" type="footnote"/>, qui nunc est <placeName ref="l70" cert="high">Augustae</placeName><note target="fn7" type="footnote"/>, mecum simili ferme eruditione Christum docere incipiebat.</s>
					<s n="10" xml:lang="la" type="auto">Quare, mi Heinrice, te nequaquam pęniteat tuos mihi labores, tui spiritus et ingenii foeturam communicasse.</s>
					<s n="11" xml:lang="la" type="auto">Excripsi summam libri partem, denuo revisi, ut si quid primo labore omisissem oscitantius, postero resarcirem.</s>
					<s n="12" xml:lang="la" type="auto">Quodsi immundius, quam velis, tractaverim codicem, condones.</s>
					<s n="13" xml:lang="la" type="auto">Hoc tamen abs te peto propter reipublicae christianę utilitatem et fratres, quos innumeros ferme esse non ambigo similis mecum eruditionis, quatenus apud te cogites, ut hęc tua scholia orbi invulgentur<note target="fn8" type="footnote"/>.</s>
					<s n="14" xml:lang="la" type="auto">Sed dices mox <persName ref="p28" cert="high">Bucerum</persName> iam dudum hoc operis absolvisse<note target="fn9" type="footnote"/>.</s>
					<s n="15" xml:lang="la" type="auto">Scis, quibus ille temporibus scripserit, quam prolixius equo locos aliquando communes tractare coactus sit.</s>
					<s n="16" xml:lang="la" type="auto">Longas item periodos abhorrent, qui minus latinę linguae gnari sunt.</s>
					<s n="17" xml:lang="la" type="auto">Multa apud eum etiam videntur curiosius exquisitiusque descripta.</s>
					<s n="18" xml:lang="la" type="auto">Suum tamen pensum optime absolvit.</s>
					<s n="19" xml:lang="la" type="auto">Cum vero domini gratia tibi hoc accesserit donum, quod planiori stilo multaque gratia et dexteritate in proferendo sensu genuino polleas - citra adulationem loquor et scribo id, quod deus novit -, lucem ipsam verbi dei<note target="fn10" type="footnote"/> sua claritate ita amoto modio<note target="fn11" type="footnote"/> (sensus volo intricatiores obscurioresque sententias) proferas, ut nemo fratrum se amplius excusare possit ignorantię, [et]<note target="fna" type="footnote"/> tuis nos prae[ciper]e velis scoliis<note target="fnb" type="footnote"/>.</s>
					<s n="20" xml:lang="la" type="auto">In <persName ref="p265" cert="high">Zuinglii</persName> commentariis<note target="fn12" type="footnote"/> stili gravitatem et linguarum varietatem abhorruerunt, in <persName ref="p28" cert="high">Bucero</persName> prolixitatem, sicut et <persName ref="p40" cert="high">Capitone</persName>.</s>
					<s n="21" xml:lang="la" type="auto">Paucissimi Lutero utuntur, et e <persName ref="p549" cert="high">Pomerani</persName> annotationibus<note target="fn13" type="footnote"/> se nihil promoveri posse conqueruntur.</s>
					<s n="22" xml:lang="la" type="auto">Duo vos hoc tempore primas tenetis, tu cum <persName ref="p165" cert="high">Pellicano</persName>.</s>
					<s n="23" xml:lang="la" type="auto"><persName ref="p165" cert="high">Pellicani</persName> commentarium<note target="fn14" type="footnote"/> publice <placeName ref="l836" cert="high">Lutetię</placeName> vendi <persName ref="p60" cert="high">Farelli</persName> comes et frater<note target="fn15" type="footnote"/> hac hora retulit praesente <persName ref="p60" cert="high">Farello</persName>, qui vos salvere iubet.</s>
					<s n="24" xml:lang="la" type="auto">Omnia tua, sed clanculum, in omnibus piorum manibus circumferuntur<pb type="edition" next="179"/><note target="fn16" type="footnote"/>.</s>
					<s n="25" xml:lang="la" type="auto"><persName ref="p265" cert="high">Zuinglii</persName> psalterium <placeName ref="l653" cert="high">Lugduni</placeName> cum paraphrasi Io. <persName ref="p596" cert="high">Campensis</persName> <persName ref="p1033" cert="high">Gryphius</persName><note target="fnc" type="footnote"/> suppresso <persName ref="p265" cert="high">Zuinglii</persName> nomine excussit<note target="fn17" type="footnote"/>.</s>
					<s n="26" xml:lang="la" type="auto">Id et venditur palam et denuo imprimitur <placeName ref="l836" cert="high">Lutetiae</placeName><note target="fn18" type="footnote"/>.</s>
					<s n="27" xml:lang="la" type="auto">Venditur palam <persName ref="p28" cert="high">Buceri</persName> psalterium<note target="fn19" type="footnote"/>.</s>
					<s n="28" xml:lang="la" type="auto">Vos igitur pergite, alter<note target="fn20" type="footnote"/> in opere nondum absoluto; tu vero, ut omnibus ecclesiis et fratribus prodesse possis, labori, quemadmodum facis, minime parcas.</s>
					<s n="29" xml:lang="la" type="auto">Scio apud Leonem multa esse Zuingliana<note target="fn21" type="footnote"/>, quae <persName ref="p145" cert="high">Megandro</persName> communicat.</s>
					<s n="30" xml:lang="la" type="auto">Utinam et ille restitueret et invulgari curaret, ne vel solus vivo et mortuo <persName ref="p265" cert="high">Zuinglio</persName> frueretur.</s>
					<s n="31" xml:lang="la" type="auto">Miraberis forte, cur ita ad scribendum urgeam: nulla profecto alia causa, quam quod videam hoc tempore omnes ferme a studio sic abalienatos, ut nisi omnia oculis offerantur clarissima explicatissimaque, pauci sint, qui suis laboribus quippiam attentent aut assequi<note target="fnd" type="footnote"/> studeant.</s>
					<s n="32" xml:lang="la" type="auto">Vos<note target="fn22" type="footnote"/> itaque, quibus hoc a domino concreditum est talentum, ne abscondatis scientes sententiam domini in servum pigrum<note target="fn23" type="footnote"/>.</s>
					<s n="33" xml:lang="la" type="auto">Ponite lucem «super candelabrum» [Mt 5, 15 par.].</s>
				</p>
				<p>
					<s n="34" xml:lang="la" type="auto">Inter scribendum refert <persName ref="p60" cert="high">Farellus</persName> aliud, nempe Thomam <placeName ref="l386" cert="high">Caietanum</placeName><note target="fn24" type="footnote"/> cardinalem et ordinis praedicatorii generalem in multis nobis accessisse, de confessione auriculari, de coniugio sacerdotum, de divortio, quod viro, non mulieri admittit, quod in ecclesiis non nisi lingua propria omnia agantur.</s>
					<s n="35" xml:lang="la" type="auto">Scripsit in haec.</s>
					<s n="36" xml:lang="la" type="auto">Quod cum Sorbonistę <placeName ref="l836" cert="high">Parisienses</placeName> vellent condemnare<note target="fn25" type="footnote"/>, vetuit cancellarius <placeName ref="l836" cert="high">Parisinus</placeName><note target="fn26" type="footnote"/>, ne quid definirent<pb type="edition" next="180"/> sine scripturis.</s>
					<s n="37" xml:lang="la" type="auto">Vetuit idem pontifex<note target="fn27" type="footnote"/> Sorbonistis sub anathemate.</s>
					<s n="38" xml:lang="la" type="auto"><persName ref="p589" cert="high">Caietani</persName> opus<note target="fn28" type="footnote"/> apud <persName ref="p382" cert="high">Badium</persName> impressum est et in prima pagina subscriptum: «Visa et approbata per summum pontificem».</s>
				</p>
				<p>
					<s n="39" xml:lang="la" type="auto">Cęterum novi nihil apud nos est.</s>
					<s n="40" xml:lang="la" type="auto">Obequitarunt agrum nostrum his diebus senatores aliquot, ut dispicerent singulorum armaturam.</s>
				</p>
				<p>
					<s n="41" xml:lang="la" type="auto">Retulit <persName ref="p2313" cert="high">Melchior</persName> Tilmannus multa ex ore tuo, sed nihil literarum cum adferret, nolui ei nec literas nec librum<note target="fn29" type="footnote"/> credere.</s>
					<s n="42" xml:lang="la" type="auto">Timeo hominis nugas teque precarer, quatenus hoc nuncio me certiorem redderes, quantę apud vos sit fidei et famę homo ille.</s>
					<s n="43" xml:lang="de" type="auto">Er wollte sich gern hier niederlassen; Gatte auf Hüte für Rat<note target="fn30" type="footnote"/>, <foreign xml:lang="la">nescio successum<note target="fn31" type="footnote"/>.</foreign></s>
				</p>
				<p>
					<s n="44" xml:lang="la" type="auto">Tandem absolvisti nunc Acta<note target="fn32" type="footnote"/>.</s>
					<s n="45" xml:lang="la" type="auto">Opus nunc erit, ut peregrinationem tuam ad nos quoque absolvas et, quod promisisti<note target="fn33" type="footnote"/>, praestes semel.</s>
					<s n="46" xml:lang="la" type="auto">Nam te expectabo.</s>
					<s n="47" xml:lang="la" type="auto">De rebus vestris obsecro vel semel veritatem scribas.</s>
					<s n="48" xml:lang="la" type="auto">Desiderant id multi, quod multi multa hinccinde spargant.</s>
					<s n="49" xml:lang="la" type="auto">Expectabo utinam [!] te, sed vide, ne frustra sicut et anno superiore.</s>
				</p>
				<p>
					<s n="50" xml:lang="la" type="auto">Vale et salve perpetuo, charissime frater, meę non infima portio animulae.</s>
					<s n="51" xml:lang="la" type="auto">Valeat familia tua.</s>
					<s n="52" xml:lang="la" type="auto">Salvus sit item <persName ref="p165" cert="high">Pellicanus</persName>, quem insalutatum meo nomine non prętereas.</s>
					<s n="53" xml:lang="la" type="auto">Salvi sint symmistam omnes, <persName ref="p114" cert="high">Leo</persName><note target="fn34" type="footnote"/>, Carolst[adius] et ceteri.</s>
				</p>
				<p>
					<s n="54" xml:lang="la" type="auto"><placeName ref="l121" cert="high">Berne</placeName>, 25. augusti anno 33.</s>
				</p>
				<p>
					<s n="55" xml:lang="la" type="auto">Tuum minimum nummisma<note target="fn35" type="footnote"/>.</s>
				</p>
				<p>
					<note type="address">[Adresse auf der Rückseite:]</note>
					<s n="56" xml:lang="la" type="auto">Heinrico Bullingero, ecclesiastę Tigurino, fratri suo longe omnium charissimo.</s>
				</p>
			</div>
		</body>
	</text>
</TEI>
