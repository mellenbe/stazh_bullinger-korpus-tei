<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5738">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5738</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tuas, honorande domine et charissime frater, 29. aprilis datas mature satis accepi, et ago tibi maximas pro his gratias.</s>
					<s n="3" xml:lang="la" type="auto">Dominum autem oro, ut nostrorum in Gallia animos excitet ad promovendum serio evangelii cursum.</s>
					<s n="4" xml:lang="la" type="auto">Nos praeter ea, quae a te accipimus, nihil prorsus habemus.</s>
					<s n="5" xml:lang="la" type="auto">Varia quidem sparguntur, sed fere ab adversariis, quae nos excruciant; proinde exhilaramur omnes, quoties tuae exoptatissimae ad nos perferuntur.</s>
					<s n="6" xml:lang="la" type="auto">Sulcerus Basileae paulatim conatur ecclesiam illam a vera doctrina per Oecolampadium ibi fundata ad Lutheranam abducere.</s>
					<s n="7" xml:lang="la" type="auto">Et nunc palam contra nostras ecclesias adiunxit se Martbachio et suis, subscripsitque confessioni Augustanae et eius Apologiae, quae qualis sit in 10. articulo non nescis.</s>
					<s n="8" xml:lang="la" type="auto">Audio iam initia quaedam occulta pullulare contentionis novae inter Basilienses.</s>
					<s n="9" xml:lang="la" type="auto">Venit heri ad nos Tubinga Michael Angelus qui certo affirmavit Brentium sub prelo habere librum contra me novum eumque maledicentissimum.</s>
					<s n="10" xml:lang="la" type="auto">Attulit literas a quodam meo amico qui in haec verba scribit: Brentii catechismus Gallicam in linguam iussu principis est conversus et iam a Volmario imprimitur.</s>
					<s n="11" xml:lang="la" type="auto">Mittetur brevi in Galliam legatus qui illos libros illuc perferet etc.</s>
					<s n="12" xml:lang="la" type="auto">Hoc in tempore indicare volui ut paretis ibi antidotum.</s>
					<s n="13" xml:lang="la" type="auto">Utinam vertat aliquis in Gallicam linguam Catechesin Palatini electoris nuper evulgatam.</s>
					<s n="14" xml:lang="la" type="auto">Oderunt illam Lutherani cane peius et angue<note target="fn1" type="footnote"/>.</s>
					<s n="15" xml:lang="la" type="auto">Certum est, Wirtembergensem in Gallia omnia tentaturum ut Zvinglianos et Calvinianos abducat in odium multorum etc.</s>
					<s n="16" xml:lang="la" type="auto">Optime fecisti, mi domine et frater, qui nuper adiecisti epistolam ad admonitionem in gratiam Polonorum fratrum.</s>
					<s n="17" xml:lang="la" type="auto">Cavisus est Tretius mirum in modum.</s>
					<s n="18" xml:lang="la" type="auto">Allata sunt exempla dum ille abituriret.</s>
					<s n="19" xml:lang="la" type="auto">Accessit d. Ochinum, qui illi literas promisit in Poloniam quibus testetur se alienissimum esse ab istis Servetanis nebulonibus.</s>
					<s n="20" xml:lang="la" type="auto">Ingenue et libere cum Tretio est colloqutus praesentibus etiam aliis etc.</s>
					<s n="21" xml:lang="la" type="auto">Illustrissimus Hassiae princeps misit ad me Pauli Eberi librum de coena, petens a me iudicium meum de libro illo.</s>
					<s n="22" xml:lang="la" type="auto">At vidisti haud dubie qualis sit.</s>
					<s n="23" xml:lang="la" type="auto">Abstinet quidem a conviciis, neque ita iurgatur ut caeteri.</s>
					<s n="24" xml:lang="la" type="auto">Sed palam contra nos scribit.</s>
					<s n="25" xml:lang="la" type="auto">Nec satisfecit suis Witembergensibus.</s>
					<s n="26" xml:lang="la" type="auto">Plurimos graviter offendit passim.</s>
					<s n="27" xml:lang="la" type="auto">Princeps Hessus hoc mense Stutgardiae fuit.</s>
					<s n="28" xml:lang="la" type="auto">Nam filius eius Ludovicus principis Wirtenbergensis filiam duxit uxorem et nuptias celebravit prope regio luxu instructas, ut audio, non sine multorum offensione qui inopia rerum tantum non emoriuntur.</s>
					<s n="29" xml:lang="la" type="auto">Utinam affinitas illa non mali aliquid det.</s>
					<s n="30" xml:lang="la" type="auto">Male et imprudenter, meo quidem iudicio, fecit Zanchus noster et Sturmius, qui subscribendo confessioni Augustanae et Apologiae triumphandi materiam adversariis praebuerunt uberrimam.</s>
					<s n="31" xml:lang="la" type="auto">Vix credas quam offendantur passim infirmi, quam insolenter exultent Lutherani insultentque Zvinglianis et Calvinistis.</s>
					<s n="32" xml:lang="la" type="auto">Dominum oro ut huic malo ipse medeatur.</s>
					<s n="33" xml:lang="la" type="auto">Receptus est hic in schola nostra concorditer gener meus Iosias Simlerus in locum beatae memoriae Martyris nostri, et adiunctus est ei collega vir piissimus et doctissimus d. Ioannes Wolphius, qui in munere quidem suo perseverabit (est autem pastor insignis cuiusdam in urbe apud nos ecclesiae), sed simul etiam profitebitur.</s>
					<s n="34" xml:lang="la" type="auto">Fiet hoc per vices, quo facilius utrique possit satisfacere.</s>
					<s n="35" xml:lang="la" type="auto">Adempta sunt insuper huic quaedam onera ut iam facilius profiteri possit.</s>
					<s n="36" xml:lang="la" type="auto">Orate pro nobis dominum ut eorum laboribus benedicat et scholam ecclesiamque nostram conservet etc.</s>
					<s n="37" xml:lang="la" type="auto">Nulla unquam hominum memoria frumentum veniit tanto pretio quanto nunc.</s>
					<s n="38" xml:lang="la" type="auto">Medimnus tritici, qui vendebatur 2 florinis, nunc emitur 4.</s>
					<s n="39" xml:lang="la" type="auto">Interim non invenitur frumentum.</s>
					<s n="40" xml:lang="la" type="auto">Mira ergo est inopia fames et calamitas.</s>
					<s n="41" xml:lang="la" type="auto">Dominus misereatur nostri et avertat iram suam a nobis.</s>
					<s n="42" xml:lang="la" type="auto">Orate pro nobis.</s>
					<s n="43" xml:lang="la" type="auto">Quid Basileae actum sit in comitiis tu melius nosti.</s>
					<s n="44" xml:lang="la" type="auto">Ego nondum plene a legato nostro edoctus sum quomodo negotium habeat etc.</s>
					<s n="45" xml:lang="la" type="auto">Undique coarctor miseriis.</s>
					<s n="46" xml:lang="la" type="auto">Dominus adsit nobis.</s>
					<s n="47" xml:lang="la" type="auto">In hoc optime vale, charissime frater.</s>
					<s n="48" xml:lang="la" type="auto">Audimus Genevam rediisse charissimum nostrum fratrem et symmystam Bezam.</s>
					<s n="49" xml:lang="la" type="auto">Gratulamur illi felicem reditum, et oramus ut illum nostro nomine salutare digneris.</s>
					<s n="50" xml:lang="la" type="auto">Rependet illi dominus labores illos quos in Gallia sustinuit maximos et saluberrimos.</s>
					<s n="51" xml:lang="la" type="auto">Merito amatur a nobis et fit plurimi.</s>
					<s n="52" xml:lang="la" type="auto">Salveant Ionvellaeus et Budeus caeterique viri boni.</s>
					<s n="53" xml:lang="la" type="auto">Salutant vos fratres et symmystae omnes et orant dominum, ut is te nobis diu incolumem servet.</s>
				</p>
				<p>
					<s n="54" xml:lang="la" type="auto">Tiguri 21. maii 1563.</s>
					<s n="55" xml:lang="la" type="auto">Bullingerus tuus.</s>
				</p>
				<p>
					<s n="56" xml:lang="la" type="auto">Clarissimo viro d. Ioanni Calvino, Genevensis ecclesiae fidelissimo pastori, domino meo honorando et fratri charissimo.</s>
					<s n="57" xml:lang="de" type="auto">Genf.</s>
				</p>
			</div>
		</body>
	</text>
</TEI>
