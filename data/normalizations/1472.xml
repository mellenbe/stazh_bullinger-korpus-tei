<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1472">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1472</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Est hic Hieronymus quidam, qui abiecta monachi cuculla unus ex circumforanis medicis factus est, qui fallendo et frustrando tantum sibi impudentię acquirunt, ut ad quidvis audendum prompti sint ac parati.</s>
					<s n="3" xml:lang="la" type="auto">Is iam ante octo menses in publico ecclesię nostrę coetu doctrinam de gratuita dei electione, quam ex verbo dei acceptam vobiscum docemus, labefactare conatus est.</s>
					<s n="4" xml:lang="la" type="auto">Ac tunc quidem, qua fieri potuit moderatione sedata fuit hominis protervia, postea non destitit locis omnibus obstrepere, ut simplicibus hoc fidei caput excuteret.</s>
					<s n="5" xml:lang="la" type="auto">Tandem virus suum nuper aperto gutture evomuit.</s>
					<s n="6" xml:lang="la" type="auto">Nam cum pro more nostro unus e fratribus illum Ioannis locum exponeret, ubi pronunciat Christus ex deo non esse, qui verba dei non audiunt, dixissetque, quotquot spiritu dei renati non sunt, pervicaciter usque in finem deo resistere, quia peculiare sit obedientię donum, quo deus electos suos dignatur, surrexit nebulo ille ac dixit falsam et impiam opinionem, cuius author fuit Laurentius Valla, nostro seculo rursus exortam esse, quod dei voluntas rerum omnium sit causa; hoc autem modo peccata et malorum omnium culpam in deum transcribi et illi affingi tyrannicam libidinem, qualem poetę veteres in suo Iove commenti sunt.</s>
				</p>
				<p>
					<s n="7" xml:lang="la" type="auto">Postea ad alterum caput descendit: non ideo salutem consequi homines, quia electi sint, sed ideo eligi, quia credant, nec reprobari quemquam nudo dei placito, sed eos tantum, qui se communi electione privant.</s>
					<s n="8" xml:lang="la" type="auto">In hac quęstione agitanda multis et atrocibus conviciis in nos invectus est.</s>
				</p>
				<p>
					<s n="9" xml:lang="la" type="auto">Pręfectus urbis re audita eum duxit in carcerem, pręsertim quia tumultuose plebem hortatus fuerat, ne se decipi a nobis sinerent.</s>
					<s n="10" xml:lang="la" type="auto">Nunc ad senatum delata est causę cognitio, ubi errorem suum non minori obstinatione quam audacia tueri perrexit.</s>
					<s n="11" xml:lang="la" type="auto">Interea, cum iactaret se in aliis ecclesiis complures habere a sua parte ministros, postulavimus a senatu nostro, ne prius de tota summa pronunciaret, quam habito ecclesię vestrę responso cognosceret nebulonem illum improbe suffragii vestri titulo abuti.</s>
					<s n="12" xml:lang="la" type="auto">Ille initio pudore victus ecclesiarum iudicia non abnuere, sed cavillari vos merito propter familiarem cum fratre nostro Calvino usum videri suspectos.</s>
					<s n="13" xml:lang="la" type="auto">Senatus tamen, sicuti rogatus erat, vos censuit consulendos.</s>
					<s n="14" xml:lang="la" type="auto">Huc quoque accessit, quod vestram ecclesiam implicabat; Zvinglium enim prę aliis omnibus damnans Bullingerum eiusdem secum esse sententię mentiebatur.</s>
					<s n="15" xml:lang="la" type="auto">In ministris etiam agri Bernensis astute dissidii ansam captavit.</s>
					<s n="16" xml:lang="la" type="auto">Nos vero sic ecclesiam nostram cupimus hac peste purgari, ni inde fugata vicinis noceat.</s>
					<s n="17" xml:lang="la" type="auto">Tametsi autem nostra et publicę tranquillitatis magnopere interest, quam profitemur doctrinam vestro consensu approbari, non est tamen, quod fidem vestram multis verbis imploremus.</s>
					<s n="18" xml:lang="la" type="auto">Non ignota est vobis fratris nostri Calvini Institutio, quam hic pręcipue oppugnandam suscipit.</s>
					<s n="19" xml:lang="la" type="auto">Quam reverenter et sobrie illic de arcanis dei iudiciis disserat, prędicare nihil attinet, quia satis luculentus per se testis est liber; nec vero quidquam hic docemus, nisi quod sacro dei verbo proditum in ecclesia vestra iam inde a restituta evangelii luce obtinuit.</s>
					<s n="20" xml:lang="la" type="auto">Satis convenit fide nos iustificari; sed in eo apparet solida dei misericordia, cum fidem intelligimus gratuitę adoptionis esse fructum, adoptionem vero ex ęterna dei electione fluere.</s>
					<s n="21" xml:lang="la" type="auto">Hic autem impostor cum electionem ex fide pendere fingit tum fidem ipsam non minus ex proprio hominis motu quam ex caelesti inspiratione oriri.</s>
					<s n="22" xml:lang="la" type="auto">Rursum extra controversiam est, quod pereunt homines ipsorum malitię imputandum esse; sed in reprobis, quos deus arcano suo consilio tanquam indignos pręterit ac deserit, illustre se profert humilitatis documentum.</s>
					<s n="23" xml:lang="la" type="auto">Hieronymus autem iste nihil iuste a deo fieri concedit, nisi cuius ratio sub oculis posita iaceat.</s>
					<s n="24" xml:lang="la" type="auto">Hoc denique inter nos fixum est ac confessum: deum in hominum peccatis culpę socium adscribi fas non esse nec ullo modo in eum competere peccati nomen.</s>
					<s n="25" xml:lang="la" type="auto">Hoc tamen non obstat, quominus miro quodam et incomprehensibili iudicio per Sathanm et reprobos tanquam irę suę organa manus suę potentiam exercens nunc fideles ad patientiam erudiat, nunc hostibus suis poenas infligat, quales merentur.</s>
					<s n="26" xml:lang="la" type="auto">Prophanus hic nugator deum reatu involvi clamitat, cum eius providentiam rerum omnium arbitrum facimus.</s>
					<s n="27" xml:lang="la" type="auto">Denique omne discrimen inter causam remotam et absconditam et propinquas tollens ęrumnas sancto Iob impositas dei opus censeri non patitur, quin pariter cum diabolo et Chaldęis vel Sabęis latronibus reus fiat.</s>
					<s n="28" xml:lang="la" type="auto">Proinde, quod mutua inter nos coniunctio postulat, vestra subscriptione Christi doctrinam sacrilegis protervi et maleferiati hominis gravatam levare et asserere ne gravemini.</s>
					<s n="29" xml:lang="la" type="auto">Quod quia vos ultro et libenter facturos confidimus, anxiis vel accuratis precibus vobiscum agere supervacuum est.</s>
					<s n="30" xml:lang="la" type="auto">Nos vicissim, sicubi usui vobis erit nostra opera, ad fraternum omne officium semper paratos habebitis.</s>
					<s n="31" xml:lang="la" type="auto">Valete charissimi et observandi fratres.</s>
					<s n="32" xml:lang="la" type="auto">Dominus vos spiritu suo regat, labores vestros benedicat et ecclesiam vestram tueatur.</s>
					<s n="33" xml:lang="de" type="auto">Genev 14. novembris 1551.</s>
				</p>
				<p>
					<note>[Die ganze erste Zeile:]</note>
					<s n="34" xml:lang="la" type="auto">Fratres et symmystę vestri Ioannes Calvinus<note type="misc">v. Calv. geschr./ Die folg. aut.</note>, Abelus Pouppinus, Iacobus Bernardus, Ludovicus Treppzellus, Ludovicus Gogneus, Nicolaus Gallasius, Franciscus Bourgoinus, Ioannes Pyrerius, Reymundus Chauvetus, Nicolaus Parvus, Michael Copus, Ioannes Faber, A sancto Andrea, Ioannes Baldinus, M. Malisinus, Philippus d Ecclesia subscr.</s>
				</p>
				<p>
					<s n="35" xml:lang="la" type="auto">Eximię pietatis et doctrinę viris et fidelibus servis Christi pastoribus et doctoribus ecclesię Tigurinę, fratribus colendissimis.</s>
				</p>
			</div>
		</body>
	</text>
</TEI>
