<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5978">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5978</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil ego prorsus, antequam tu mihi, chare frater, scriberes, intellexi a quoquam de coelesti illo et supercoelesti libro; scio tamen Aphricam semper aliquid nobis monstri parere.</s>
					<s n="3" xml:lang="la" type="auto">Admonet me liber ille eius, cuius meminit Eusebius Ecclesiasticae historiae libri 6. capite 28.</s>
					<s n="4" xml:lang="la" type="auto">Helchesaitarum hae nugae sunt; qui ei credunt, digni sane sunt, qui seducantur, propterea quod simplici et syncerae veritati non credunt.</s>
					<s n="5" xml:lang="la" type="auto">Tecum omnino sentio nullum alium veritatis absolutae librum in mundo esse praeter biblia et non posse Christum nunciari clarius, quam eius gratia est annunciatus [iam] multis annis.</s>
					<s n="6" xml:lang="la" type="auto">Schvenkfeldio et sectariis haec [nim]is videntur vulgaria.</s>
					<s n="7" xml:lang="la" type="auto"><foreign xml:lang="de">Es muss ihnen alles höher gerichtet werden</foreign>; colligentur ergo tandem cum omnibus sectariis et leptologis in coelo Brentiano, quod nullibi est et tamen ubique est, id est evanescent cum suis phantasiis.</s>
					<s n="8" xml:lang="la" type="auto">Fideliter admonuit nos dominus, ut nobis ab huiusmodi vitilitigationibus caveamus; die wällt wil allwäg ettwas nüws haben und betrogen sin.</s>
					<s n="9" xml:lang="la" type="auto">Video principes nostros non tantum luxu omnia sua prodigere, sed bestias quoque eis adduci, quo voracitate et ingluvie sua eorum iuvent profusionem.</s>
					<s n="10" xml:lang="la" type="auto">Pauperibus parum aut nihil datur; imo si quid habent, eripitur eis, datur bestiis.</s>
					<s n="11" xml:lang="la" type="auto">Hoc mundi ingenium est; ergo Ioannes mundum in malo positum asserit.</s>
					<s n="12" xml:lang="la" type="auto">Mitto tibi, quae curavi in tui gratiam describi ex literis d. Calvini et Bezae ad me missis per Linerum nostrum, cui hic dixerat: "Mone Bullingerum, ut summam omnium curet describi d. Blaurero."</s>
					<s n="13" xml:lang="la" type="auto">Ignorat ille fortassis nobis omnia esse communia, sicut inter amicos ea esse debet communio.</s>
					<s n="14" xml:lang="la" type="auto">D. Zanchus superiori septimana Argentina veniens hac Clavennam, ad quos pastor vocatus est, transiit.</s>
					<s n="15" xml:lang="la" type="auto">Retulit mihi, quod Rynfeldiae in diversorio invenerit virum nodis egregium (ego cardinalem Lotharingum fuisse suspicor, alterum Sedunensem), qui se post varium colloquium appellarit Rychardum de Prato, canonicum Rhenensem ex aula cardinalis Lotharingi, qui paucos post dies eodem itinere in Lotharingiam ex Italia sit profectus.</s>
					<s n="16" xml:lang="la" type="auto">Multa ille dixit de libris Calvini, Oecolampadii, Martyris, meis etc., plenaque acerbe etc.</s>
					<s n="17" xml:lang="la" type="auto">Perturbator est ille orbis; aestimabis hoc ex charta his inserta, quam remittes.</s>
					<s n="18" xml:lang="la" type="auto">Abbas Haeremitanus, der appt von Einsidlen, relicto suo monasterio viam ingressus est 13. decembris, comitatus abiit equis; dicit enim se invitum proficisci, sed obstare non posse, quominus proficiscendum sit ei in concilium, in quod Tridentum vocetur.</s>
					<s n="19" xml:lang="la" type="auto">Coniice, quid homines huiusmodi concinnent.</s>
					<s n="20" xml:lang="la" type="auto">Orandus est nobis dominus, ut consilium Achitophelis papae infatuet.</s>
					<s n="21" xml:lang="la" type="auto">Dolet mihi, quod tota peculio intenta Germania ventrem colit et de salute sua parum cogitat deque hostium consiliis parum est solicita, apertis oculis nihil videt.</s>
					<s n="22" xml:lang="la" type="auto">Forte absconsa sunt haec ab oculis ipsius, quia prope adest dies visitationis eius.</s>
					<s n="23" xml:lang="la" type="auto">Dominus, miserere nostri et serva nos a malo!</s>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Tiguri 19. decembris, quo ante annum die eodem conflixere in Gallia copiae adversae, 1563.</s>
				</p>
				<p>
					<s n="26" xml:lang="la" type="auto">Saluta fratrem tuum, sororem tuam, Gregorium ab Ulma et familias ipsorum.</s>
					<s n="27" xml:lang="la" type="auto">Tuus qui semper.</s>
				</p>
				<p>
					<s n="28" xml:lang="la" type="auto">[Cla]rissimo viro d. Ambrosio [Blaur]ero, Lütmerkae [in Dur]gavia iam agenti, [domino m]eo colendissimo et [fratri ch]arissimo.</s>
					<s n="29" xml:lang="de" type="auto">Leitmärchen.</s>
				</p>
			</div>
		</body>
	</text>
</TEI>
