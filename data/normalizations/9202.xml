<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9202">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9202</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum clarissimus d. d. Dathenus redire ad vos vellet, qui propter miserrimum horum temporum et hominum statum nullo honore affectus hic fuit, nolui ipsum sine meis ad te literis dimittere.</s>
					<s n="3" xml:lang="la" type="auto">Miror, quod tam raras a vobis accipiam, et valde vereor, ne meae interciderint.</s>
					<s n="4" xml:lang="la" type="auto">Ita cristas suas exerit Gantnerus irrequietissimus, ut iam publice cum Frello et c[aeteris] anabaptistis conversetur, qui superioribus annis ex urbe eiecti nunc non modo reversi sunt, sed et errores suos confirmationibus et incrementis magnis auxerunt.</s>
					<s n="5" xml:lang="la" type="auto">Ita vero se d. Pontisella utrique huic impostori amicissimum praebet, ut fama sit nescio cuius contractionis inter se etc.</s>
					<s n="6" xml:lang="la" type="auto">Habet igitur impostor ille egregios consultores, qui nimirum ipsi authores sunt me in ius vocandi, quod hodie satis declaravit, cum vadimonium a me peteret.</s>
					<s n="7" xml:lang="la" type="auto">Non satis est in errore convictum hunc esse, sed iam negat et pernegat et iniuriam sibi factam iure comprobare hancque ecclesię causam civili sceptro suibiicere et renovare contendit.</s>
					<s n="8" xml:lang="la" type="auto">Putat ille honori suo detractum esse, quod furis similitudine publice declaravi Gantnerum certo deprehensum in erroribus esse.</s>
					<s n="9" xml:lang="la" type="auto">Ergo furem Christum Ioannes et Petrus vocitarunt, eo quod furis instar ad iudicium ipsum venturum memoria prodiderunt.</s>
				</p>
				<p>
					<s n="10" xml:lang="la" type="auto">Saepissime, dixi haereticos hos esse, qui ecclesię pacem lacerant et <foreign xml:lang="el">ετεροδιδασκαλιαν</foreign> pertinaciter invehant; hinc nimirum me iure laedet, quasi haereticum nominarim, cum tamen de pseudoprophetis et falsis doctoribus ex 2... 2. secundum ordinem disseruerim.</s>
					<s n="11" xml:lang="la" type="auto">Eo res devenit, ut, si textus aliquis me cogat dicere in seductores qualescunque, statim Gantneriani id in suum ducem dictum esse calumnientur.</s>
					<s n="12" xml:lang="la" type="auto">Deus mihi praesto sit; video enim, quid agant et quibus me insidiis subruere tentent.</s>
					<s n="13" xml:lang="la" type="auto">Video, quid moliantur, inquam, qui cives suos quibuscunque modis promovere volunt eiectis superbis istis Tigurinis, e quorum numero cumprimis d. Fab[ricius] Gantnero est habitus.</s>
				</p>
				<p>
					<s n="14" xml:lang="la" type="auto">Respice, quaeso me colendissime d. pater, et cum favore perpendere dignare, quam nullo cum fructu amplius in Rhętia haeream.</s>
					<s n="15" xml:lang="la" type="auto">Puto vos ex manu impostoris illius et ex roboratis literis cognovisse, utri iniuria fiat.</s>
					<s n="16" xml:lang="la" type="auto">Nunc suas sordes eluere conatur iure, imo iniuria, quam nobis infligere conatur opera coniuratorum, quos habet ceu intimos et potentes pro tribunali.</s>
					<s n="17" xml:lang="la" type="auto">Bene perseverandum mihi est; sed scio, quid postmodum sit futurum, idque ex antegressis.</s>
					<s n="18" xml:lang="la" type="auto">Nondum expectoravi, quibus artibus me Gynopediani quidam et horum praefectus olim circumvenerint et detulerint.</s>
					<s n="19" xml:lang="la" type="auto">Nunc idem mihi expectandum et eadem etiam sors eveniet, nempe eiectio, desertio, nullum auxilium, summus contemptus, derisio et si quae sunt alia, quae nimirum praedurioribus, si fieri potest, loco praemii eveniunt.</s>
					<s n="20" xml:lang="la" type="auto">Sed sinam infelix hoc negocium et ad alia me accingam.</s>
					<s n="21" xml:lang="la" type="auto">- Res nostrae huius regionis periculosissimo sunt loco.</s>
					<s n="22" xml:lang="la" type="auto">Dixit quidem (ut ego olfacio) praefectus Praettigovicus d. D[ietegius] vestro aut amicis spem esse bonam fore omnia pacata.</s>
					<s n="23" xml:lang="la" type="auto">At interim longe alia intelligo: occulto fieri quaedam, ne quidam evadant; coniunxisse plaerosque suas operas intelligo et composuisse quaedam capita, quae in opus velint educere: 1. ut abigatur legatus; 2. ut rescindatur iterum foedus; 3. ne puniti quidam officiis et muneribus publicis praesint; 4. ne feratur frater Rhetiensis Conradus; 5. pactionem istam bonorum Rhetiensium haeredum irritam esse volunt; 6. monetarios nostros iure Caesareo plectendos, qui incentores certe sunt omnis mali in republica et ecclesia nostra.</s>
					<s n="24" xml:lang="la" type="auto">Hi, hi sunt inquam, qui Gantnero operam ferunt, ut et ipsi tutiores sint in suis corruptissimis corruptionibus, quibus iampridem hanc nobilem urbem omnium ludibrio et conviciis exposuerunt.</s>
					<s n="25" xml:lang="la" type="auto">Ita divisus et discissus est senatus, ut nondum obtinere hucusque potuerint saniores corruptissimę istius monetae permutationem, qua totus orbis repletus ineluibilem maculam huic genti inussit<note target="fn1" type="footnote"/>.</s>
				</p>
				<p>
					<s n="26" xml:lang="la" type="auto">Brevi, metuo, experiemini eventum huius mali miserrimum.</s>
					<s n="27" xml:lang="la" type="auto">- De rebus Turcicis ad nos scribuntur ex Italia cardinalem Vesinum, papae legatum ad Gallum, non obtinuisse a rege, ut iniret foedus cum aliis adversus Turcam; quin etiam rex petiit a papa, ut suum legatum ad se avocaret.</s>
				</p>
				<p>
					<s n="28" xml:lang="la" type="auto">Ioannes Austriacus multos centuriones in Hispaniam misit ad conscribendos milites, ac idem multos alios missurus propediem dicitur.</s>
					<s n="29" xml:lang="la" type="auto">Veneti in eo sunt toti, ut hinc inde, id est ex Italiae foribus et media Italia milites conscribant in classem; sed maxima et militum et remigum laborant inopia.</s>
					<s n="30" xml:lang="la" type="auto">De apparatu bellico Turcarum ea dicuntur fere ab omnibus, ut plane incredibilia videantur.</s>
					<s n="31" xml:lang="la" type="auto">Sunt, qui affirmant eos iam quingentas munitissimas habere triremes et quinqueremes viginti quinque praeterquam plurimas onerarias naves et alia navigia minora pene innumera.</s>
					<s n="32" xml:lang="la" type="auto">Rumor etiam est ipsummet Turcarum imperatorem esse ducturum ingentem equitatum et peditatum; verum etiam esse a Turca legatum Gallum abactum ex aula eo nomine, quod rex Belgicam expeditionem non sit exequutus.</s>
					<s n="33" xml:lang="la" type="auto">Albanum etiam Tartareas sedes repetiisse, unde venerit.</s>
					<s n="34" xml:lang="la" type="auto">Sed haec satis.</s>
					<s n="35" xml:lang="la" type="auto">Vix unquam quicquam celerius scripsi; ita me invitat somnus media nocte, qui tamen crastino bis concionabitur, sed quo amore, qua benevolentia, quo studio, novit dominus.</s>
				</p>
				<p>
					<s n="36" xml:lang="la" type="auto">Quaeso, d. Hallero dicas officiosissimam salutem et caeteris omnibus.</s>
					<s n="37" xml:lang="la" type="auto">Crastino comitia erunt Domus tantum Dei propter dissidium Zuziensium et Samadensium von stok und galgen wegen.</s>
					<s n="38" xml:lang="la" type="auto">Deus nobis adsit; nulla spes pacis, omnia sunt perturbatissima, nec deteriora unquam exstitere.</s>
				</p>
				<p>
					<s n="39" xml:lang="la" type="auto">Vale, vir amplissime.</s>
					<s n="40" xml:lang="la" type="auto">Ignosce quaeso, qui tanto taedio et dolore papyrum perdo.</s>
				</p>
				<p>
					<s n="41" xml:lang="la" type="auto">Ocyssime 1573. 14. februarii noctu.</s>
				</p>
				<p>
					<s n="42" xml:lang="la" type="auto">Tuae dominationi subiectissimus Th[obias] Ic[onius].</s>
				</p>
				<p>
					<s n="43" xml:lang="la" type="auto">Salutant te et d. Rod[olphum] G[valtherum] officiosissime consules nostri et d. Victor<note type="margin">a.R.: Unterschrift von diesem eigenhändig?</note>.</s>
				</p>
				<p>
					<s n="44" xml:lang="la" type="auto">Amplissimo viro d. d. Heinrycho Bullingero, Tigurinę ecclesię antistiti praeclarissimo, d. suo singulari observantia colendissimo.</s>
				</p>
				<p>
					<s n="45" xml:lang="de" type="auto">Zürich.</s>
				</p>
			</div>
		</body>
	</text>
</TEI>
