<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9219">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9219</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Colendissime d. pater, accepi tua omnia una cum tribus exemplis novi operis tui utilissimi, pro quibus d. consul, d. Campellus et ego immortales tibi gratias agimus; utinam referendi aliquando facultas offerretur, quam, ubiubi possumus, captabimus.</s>
					<s n="3" xml:lang="la" type="auto">Quid in Gantneri causa fiat, ex d. Halleri literis cognosces.</s>
					<s n="4" xml:lang="la" type="auto">Ego hominem istum arrogantissimum nunquam neque furem neque haereticum, quod utrumque tamen merebatur, nominavi; adduxi tantum furis similitudinem et dixi tam certo Gantnerum in erroribus deprehensum fuisse, ac si furi manus in furto deprehenderetur.</s>
					<s n="5" xml:lang="la" type="auto">Hinc ipse cum malevolis mihi suis amicis hoc impegit, quasi furem ipsum appellarim.</s>
					<s n="6" xml:lang="la" type="auto">Ego coram dominis quibusdam vero hoc crimen ita dilui, sive istam calumniam, ut facile viderint se nihil in me agere potuisse.</s>
					<s n="7" xml:lang="la" type="auto">Patronum vero aliquando dixi Gantnerum esse haereticorum et deffensorem, quod minus dictum bellis istis hominibus videtur, quam si ipsum haereticum esse affirmassem.</s>
					<s n="8" xml:lang="la" type="auto">Affligunt nunc piissimum d. consulem nostrum ac innocentissimum.</s>
					<s n="9" xml:lang="la" type="auto">Nescit Pontisella, mobilis arundo, quibus artibus suo Gantnero fores ad ministerium aperiat; arctius copulavit se cum quibusdam, quam constantem virum deceat; sed scis tu, quid a principio desideraverim semper in isto homine.</s>
				</p>
				<p>
					<s n="10" xml:lang="la" type="auto">Constans fama est signa rusticorum reditura; iam Rheticonae Vallis communitates consensisse dicuntur, Praegallienses et Suprasaxones in armis dicuntur esse.</s>
				</p>
				<p>
					<s n="11" xml:lang="la" type="auto">Volunt cumprimis Grandem istum Petrum captivum et punitos legatos, qui communitatum decreta non recte exequuntur.</s>
					<s n="12" xml:lang="la" type="auto">Sed ob corruptelas diversa statuunt.</s>
				</p>
				<p>
					<s n="13" xml:lang="la" type="auto">Volunt nonnulli irritum ratum foedus, et maluissem, ut hoc tempore purgatoriae d. Tigurinorum literae non advenissent; quae si spargantur, multis ansam dabunt fervidius tumultuandi; si celentur, periculum huic urbi creatur, quasi Helvetiorum evangelicorum purgationes suppresserint.</s>
					<s n="14" xml:lang="la" type="auto">Sed prudenter scriptae sunt istae literae, ut reliquis tantum communicentur, si necesse sit, si periculo caruerit.</s>
					<s n="15" xml:lang="la" type="auto">Ego dissuasi privatim apud nonnullos, ne sine sapienti deliberatione et gravi iudicio temere haec spargant.</s>
					<s n="16" xml:lang="la" type="auto">Possent et vobis Pagani vestri eo nomine amariores fieri.</s>
					<s n="17" xml:lang="la" type="auto">Sed fiat voluntas domini!</s>
					<s n="18" xml:lang="la" type="auto">Si signa redeunt, ut nunc in parato esse dicuntur nec sine capite, licet rumore nuncio, maximum huic urbi creabitur periculum.</s>
					<s n="19" xml:lang="la" type="auto">Sunt, qui adventantes hostiliter accipiendos esse putant, et forsan, qui conscientias habent cauteriatas.</s>
					<s n="20" xml:lang="la" type="auto">At quid pulex in Herculis morsu?</s>
					<s n="21" xml:lang="la" type="auto">ut proverbium invertam.</s>
					<s n="22" xml:lang="la" type="auto">Num innocentes sontium poenam sustinere et experiri debent?</s>
				</p>
				<p>
					<s n="23" xml:lang="la" type="auto">Ego consultius iudico amicos et socios amice tractare, et si qui sunt, qui meruere, ut in ipsos animadvertatur, in tanta quantitate dociles se praebeant.</s>
				</p>
				<p>
					<s n="24" xml:lang="la" type="auto">Sed tuum consilium in hoc casu avide exspecto, et si hostiliter agere velint nostri, quid ministris pro ovibus suis asserendis et servandis sit agendum.</s>
				</p>
				<p>
					<s n="25" xml:lang="la" type="auto">Metuo ingentem ruinam, quam peccata meruere nostra.</s>
					<s n="26" xml:lang="la" type="auto">Ego dei beneficio ita hactenus me gessi, ut turbarum futurarum (pluries edoctus) nemo probus me incentorem fuisse dixerit.</s>
					<s n="27" xml:lang="la" type="auto">Foedus neque suasi neque dissuasi, legati nullam mentionem feci, Rhetiensis causam ex eo tempore, quo fervebat, nunquam adduxi.</s>
				</p>
				<p>
					<s n="28" xml:lang="la" type="auto">Solum haec in diabolicas artes et monetas corruptissimas dixi, quibus plebecula misere circumvenitur, quae in digressione illa meae concionis vidisti, quam nondum recepi.</s>
					<s n="29" xml:lang="la" type="auto">Conscientia ergo fretus, et quod nulli parti me adiungo nec oleum camino addo, spero deum optimum maximum me meamque familiam clementissime respecturum; si vero in tantis insidiis, quibus sum expositus, in tantis turbis, quae sunt prae foribus, in tanta huius mundi consceleratione, quae ubique inolevit, aliquid humani ferendum esset aut clandestinis artibus circumventus auffugendum mihi esset aut denique totus opprimendus, rogo suppliciter sanctissimum magistratum vestrum et vos, meos clementissimos patres, meorum semper liberorum et coniugis honestissimae paternam curam et rationem habeatis.</s>
				</p>
				<p>
					<s n="30" xml:lang="la" type="auto">Expertis credo in turbis eiuscemodi fidis ministris crucem et persecutionem incumbere, licet aliae causae praetexantur.</s>
					<s n="31" xml:lang="la" type="auto">Putant et clamant multi nos esse authores huius mundi omnium malorum; hinc sine conscientia quidam sese et clam in nos armant, itinerantes intercipiunt, globulis petunt etc.</s>
					<s n="32" xml:lang="la" type="auto">Deus optimus maximus nobis sua gratia praesens sit opifex.</s>
					<s n="33" xml:lang="la" type="auto">Hic malorum potest consilia infatuare et suos praeter naturae etiam cursum gloriose tueri.</s>
					<s n="34" xml:lang="la" type="auto">Hunc invocemus uno quasi impetu facto, ut iram suam mitiget; ecclesiam suam eripiat et deffendat, consoletur et roboret in sui nominis aeternum decus, et immortale lucis iubar aeternum radiet!</s>
				</p>
				<p>
					<s n="35" xml:lang="la" type="auto">Salutant vos d. Camp[ellus] et d. consul.</s>
					<s n="36" xml:lang="la" type="auto">Ocyssime.</s>
					<s n="37" xml:lang="la" type="auto">Curiae 1573. 25. februarii.</s>
				</p>
				<p>
					<s n="38" xml:lang="la" type="auto">Tę amplitudinis subiectissimus ille Th[obias] Ic[onius].</s>
					<s n="39" xml:lang="de" type="auto">Wenn einer bei euch einem Herren Bürgermeister also täte wie Gäntner unserem, man wurde ihn durch die Klingen Jucken.</s>
				</p>
				<p>
					<s n="40" xml:lang="la" type="auto">Amplissimo viro d. Heinrycho Bullingero, Tigurinae ecclesiae antistiti primario, domino suo singulari observantia colendissimo.</s>
				</p>
				<p>
					<s n="41" xml:lang="de" type="auto">Zürich, an Herr Pfarrer zum grossen Münster.</s>
				</p>
			</div>
		</body>
	</text>
</TEI>
