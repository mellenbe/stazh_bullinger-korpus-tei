<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11322">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11322</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Video, Vadiane mi, et experior subinde maioribus accedentibus argumentis, quanti me facias et quantum ames; nullis enim laboribus, etsi occupatissimus sis, parcis.</s>
					<s n="3" xml:lang="la" type="auto">Legi copiosam illam et doctam epistolam, superioribus diebus ad me datam de conventu Nerobergensi, et ago gratias tibi ingentes.</s>
					<s n="4" xml:lang="la" type="auto">Interim vero de priore sententia (ne quid dissimulem) nihil mutavi.</s>
					<s n="5" xml:lang="la" type="auto">Quodsi melius cesserit res, quam ipse vaticinatus sum, gratias agam tecum domino.</s>
					<s n="6" xml:lang="la" type="auto">De his tamen alias plura.</s>
					<s n="7" xml:lang="la" type="auto">- Nunc vero, ne tibi molestus esse desinam, epistolam tuam, immo nostram, tibi mitto, quam statui addere libris Vigilii et vulgare.</s>
					<s n="8" xml:lang="la" type="auto">Mitto autem, ut videas, quomodo vulgandam commode credamus.</s>
					<s n="9" xml:lang="la" type="auto">Quod si displicuerit, nil sine tuo consensu tentabo.</s>
					<s n="10" xml:lang="la" type="auto">Reddes ergo epistolam Lavatero nostro.</s>
					<s n="11" xml:lang="la" type="auto">Nihil mutatum in priore folio, sed rescriptum propter cohaerentiam posterioris, in quo multa, ut vides, intermissa sunt.</s>
					<s n="12" xml:lang="la" type="auto">Oro autem per dominum et humanitatem tuam praeclaram, ne aegre feras meam impudentiam.</s>
					<s n="13" xml:lang="la" type="auto">Valebis.</s>
					<s n="14" xml:lang="la" type="auto">14. Iunii, anno 1539.</s>
					<s n="15" xml:lang="la" type="auto">H(einricus) Bullingerus tuus.</s>
				</p>
				<p>
					<s n="16" xml:lang="la" type="auto">D. Ioachimo Vadiano, domino colendissimo.</s>
					<s n="17" xml:lang="de" type="auto">- Dem Herren Bürgermeister von Watt.</s>
				</p>
			</div>
		</body>
	</text>
</TEI>
