<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8488">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8488</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scriberem frequentius; sed plane nihil te dignum habeo; praeterea, quę minoris momenti sunt, ad fratrem scribo, ut is ex iis, qui videntur isti, tibi communicet.</s>
					<s n="3" xml:lang="la" type="auto">Silent omnia alto silentio.</s>
					<s n="4" xml:lang="la" type="auto">Genevenses etiam nihil scribunt.</s>
					<s n="5" xml:lang="la" type="auto">Omnibus nunc negotium est cum caritate illa et rerum inopia inconsueta, quamvis, si cum aliis res nostras conferamus, videamus esse prae caeteris beati.</s>
					<s n="6" xml:lang="la" type="auto">Mercatores Augustani, qui hac transeunt, mira nobis referunt de locorum illorum calamitate.</s>
					<s n="7" xml:lang="la" type="auto">Haec tamen merentur peccata nostra; dominus misereatur suorum inopum!</s>
					<s n="8" xml:lang="la" type="auto">Varii interea sunt rumores de conscriptione militum, quae passim fiat per Germaniam, cum nemo adhuc sciat, in quem finem aut in cuius usus ista cedant.</s>
					<s n="9" xml:lang="la" type="auto">In Burgundia vicina timemus aliquid mali; nam istius provincię gubernator ab officio motus est, et augentur subsidia Hispanorum.</s>
					<s n="10" xml:lang="la" type="auto">Albanus vicinos bonis verbis demollit, ut nihil suspicentur mali.</s>
					<s n="11" xml:lang="la" type="auto">Sed haec videntur certissima turbarum esse initia.</s>
					<s n="12" xml:lang="la" type="auto">Bizantini, qui hactenus libertate imperii adhuc usi sunt, sibi valde metuunt, ne et libertate consueta priventur et inquisitionis summum malum ipsis obtrudatur.</s>
					<s n="13" xml:lang="la" type="auto">Iam poenitet nostrum Gerardum a Wattenwyl, quod contempta patria, domo et religione et dominio insigni, quod habebat in comitatu Neocomensi in Burgundiam res suas transferre maluerit.</s>
					<s n="14" xml:lang="la" type="auto">Sed iustum hoc est dei iudicium; is solet per eos ipsos ita nos punire, propter quos a bono et a veritate recedimus et quorum amicitiam et dilectionem amori dei praeferimus.</s>
					<s n="15" xml:lang="la" type="auto">Privata mediocriter habent.</s>
					<s n="16" xml:lang="la" type="auto">Vidi instructionem legatis vestris Basilaeam missis datam, in qua quid corrigi velim, si usus ferat, ad fratrem scripsi.</s>
				</p>
				<p>
					<s n="17" xml:lang="la" type="auto">Interea avidissime expecto, quid factum sit; audivi quidem, quomodo legati dimissi, sed quid postea factum, hoc adhuc ignoro.</s>
					<s n="18" xml:lang="la" type="auto">Utinam Nägelinus illic aliquis esset, qui ulcus hoc non leniret modo, sed evelleret prorsus!</s>
					<s n="19" xml:lang="la" type="auto">Dolet mihi, quod audiam te calculi doloribus subinde vexari; quam enim acuti sint illi, meo male saepe quoque expertus sum, quamvis nunc a biennio multo in hac parte melius habeam quam antea.</s>
					<s n="20" xml:lang="la" type="auto">Sic dominus illis lapillis nos lapidare vult; quid enim refert, quibus occidamur tandem, modo id fiat in domino.</s>
				</p>
				<p>
					<s n="21" xml:lang="la" type="auto">Bene vale.</s>
					<s n="22" xml:lang="la" type="auto">Salutant te consules ambo et quęstores, Hagenbergius et socer, tum etiam Iosua Witenbachius et Schöpfius medicus.</s>
					<s n="23" xml:lang="la" type="auto">Salutem precor familiaribus tuis et fratribus illic omnibus.</s>
				</p>
				<p>
					<s n="24" xml:lang="de" type="auto">Bern 12. Februarii 1571.</s>
				</p>
				<p>
					<s n="25" xml:lang="la" type="auto">Iohan[nes] Hallerus tuus.</s>
				</p>
				<p>
					<s n="26" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
			</div>
		</body>
	</text>
</TEI>
