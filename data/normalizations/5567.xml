<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5567">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diu quidem excruciavit me fama incerta de capto Rothomago, quam tamen nimis veram esse timebam, quod felicia fere semper vana, infelicia certa esse soleant.</s>
					<s n="3" xml:lang="la" type="auto">Nunc vero tantum me non conficit vera et crudelis illa narratio de truculentia plusquam Scythica in occupato Rothomago exercita et de optimo fratre nostro Marlorato ad foras templi suspenso.</s>
					<s n="4" xml:lang="la" type="auto">O domine, usque quo?</s>
					<s n="5" xml:lang="la" type="auto">Nunc nova nos fama misere exercet; audimus enim Condensem credere Guysianorum blanditiis pacem offerentibus, cum prudentissimi quique hoc tendere existiment ad interitum optimi principis Condensis et ad perniciem omnium per Galliam fidelium.</s>
					<s n="6" xml:lang="la" type="auto">Dominum oro, ut dirigat Condensem et servet a malo.</s>
				</p>
				<p>
					<s n="7" xml:lang="la" type="auto">Heri sparsus est rumor de pugna, in qua nostri vicerint; mox diversum affirmatur.</s>
					<s n="8" xml:lang="la" type="auto">Domino rem committere cogor.</s>
				</p>
				<p>
					<s n="9" xml:lang="la" type="auto">Ego pro iis, quae scripsisti per Linerum, maximas ago gratias et oro te imprimis, deinde Ionvilleum nostrum, ne unquam scribere desinatis.</s>
					<s n="10" xml:lang="la" type="auto">Vix creditis, quantopere vestras literas desideremus et cum animi gratitudine accipiamus.</s>
					<s n="11" xml:lang="la" type="auto">Non admodum firma nunc sum valetudine; attamen diu et multum perquisivi, quid habeam rerum tuarum; nam nihil perinde<note type="misc">pereinde!</note> vellem, quam ut aliquid reponder[e]s<note type="misc">responders!</note> Stancaro.</s>
					<s n="12" xml:lang="la" type="auto">Sed fatigatus diligenti perquisitione nihil aliud inveni, quam quod in praesenti mitto.</s>
				</p>
				<p>
					<s n="13" xml:lang="la" type="auto">Oro autem, ut remittas; nam tua mihi communicata dudum remisi<note type="misc">remissi!</note>; tunc haec excribenda curavi.</s>
					<s n="14" xml:lang="la" type="auto">Alia non habeo nec scio, quod unquam quicquam de Stancari rebus aliquid ad me miseris.</s>
					<s n="15" xml:lang="la" type="auto">24. novembris electus est in regem Romanorum Maximilianus, coronatus 29. eiusdem.</s>
					<s n="16" xml:lang="la" type="auto">Missa dicitur eo legatio Turcica, quae iactat Turcarum imperatorem auxilia laturum contra rebelles Galliae.</s>
					<s n="17" xml:lang="la" type="auto">Ego mihi persuadeo illa conflata esse arte pontificis, imperatoris, Ferrariensis et Lotharingii.</s>
					<s n="18" xml:lang="la" type="auto">Dominus dissipet consilia impiorum et servet invocantes nomen eius.</s>
				</p>
				<p>
					<s n="19" xml:lang="la" type="auto">Vale una cum Ionvilleo et bonis omnibus.</s>
					<s n="20" xml:lang="la" type="auto">Omnes nostri te salutant; saluta etiam fratres et symmystas omnes.</s>
				</p>
				<p>
					<s n="21" xml:lang="la" type="auto">Tiguri 31. decembris 1562.</s>
					<s n="22" xml:lang="la" type="auto">Non relegi.</s>
					<s n="23" xml:lang="la" type="auto">Salvus sit Trecius Polonus.</s>
				</p>
				<p>
					<s n="24" xml:lang="la" type="auto">Tuus Bullingerus.</s>
				</p>
				<p>
					<note type="address">[Adresse vor 441:]</note>
					<s n="25" xml:lang="la" type="auto">Clarissimo viro d. Ioanni Calvino, Genevensis ecclesiae fideli pastori, domino colendo et fratri charissimo suo.</s>
					<s n="26" xml:lang="de" type="auto">Genf.</s>
				</p>
			</div>
		</body>
	</text>
</TEI>
