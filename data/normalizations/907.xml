<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization907">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #907</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De Lausanensibus in praesentiam nihil scribo, quia spero meas te interea accepisse, quibus argumentum illud tracto.</s>
					<s n="3" xml:lang="la" type="auto">Homines sunt inquieti et superciliosi, bonitate vix ulla vincuntur; ubicunque vident querelis suis locum dari, acrius instant et omnia verbis atque calumniis implent et vix nisi modesta severitate in officio retinentur, id quod per non paucos iam expertus sum casus.</s>
				</p>
				<p>
					<s n="4" xml:lang="la" type="auto">Placet tamen nunc illis modeste et amice respondere, sic tamen, ut sentiant non omnes suos conatus per omnia nobis probari.</s>
					<s n="5" xml:lang="la" type="auto">Si res adhuc devolveretur ad senatum, iam actum esset.</s>
					<s n="6" xml:lang="la" type="auto">Tu hortaberis illos, ut propter rem tam nullius momenti senatum et spiritus nostros non perturbent et amaritudinem concilient et sibi et ecclesiis perniciosam.</s>
					<s n="7" xml:lang="la" type="auto">Quae de d. Musculi scribis stipendio sedulo hactenus curavi, sed frustra; quaestor nimium hac in re est tardus, aegre rem ad senatum refert; iuvaret illum libentius extraordinariis subsidiis, qui novit mores senatorum.</s>
					<s n="8" xml:lang="la" type="auto">Ego tamen ei instabo acriter et non desinam, donec aliquem sensero effectum; tu quoque tuam praestabis operam, ut facis, non ante vero, quam te admonuero, cuiquam hac de re scribas; varia enim sunt hominum ingenia, et intempestivae intercessiones plus nocere solent opportunis dissimulationibus.</s>
				</p>
				<p>
					<s n="9" xml:lang="la" type="auto">Occasio erit captanda commoda, sine qua nihil efficiemus.</s>
					<s n="10" xml:lang="la" type="auto">Videtur interdum importunius bonus vir ex instinctu uxoris haec proponere, unde plus invidiae et rancoris sibi apud quosdam conciliat quam benevolentiae; victus necessitate nulla laborat, sed quod liberis reponat, parum superesse puto, etiamsi Hervagius 50 fl. ei apponat singulis annis.</s>
					<s n="11" xml:lang="la" type="auto">Quicquid tamen illinc habet, singularibus hoc eius debetur laboribus; alioqui, si illa supputes, meam vincit longe pensionem.</s>
				</p>
				<p>
					<s n="12" xml:lang="la" type="auto">Quicquid tamen illud sit, quanto modestius petet, tanto facilius impetrabit, et quanto minus queretur, tanto plus accipiet.</s>
					<s n="13" xml:lang="la" type="auto">Non negligam enim ullam occasionem, non intermittam ullum studium, quin illi et liberis optime prospiciatur; de meo potius ei apponam, quam patiar ipsius necessitatibus aliquid deesse.</s>
				</p>
				<p>
					<s n="14" xml:lang="la" type="auto">Caeterum quod Gervasium nostrum attinet, moneo, ut illico nunc ad nos advolet;</s>
				</p>
				<p>
					<s n="15" xml:lang="la" type="auto">Summerius enim Lenzburgo cedet; curabimus ergo, ut illi substituatur, quamvis difficile admodum aliquando et invidiosum futurum sit opus, praesertim mihi.</s>
				</p>
				<p>
					<s n="16" xml:lang="la" type="auto">Tamen non curo; veniat modo, utemur occasione capillata, et quo citius<note type="margin">a.R.: cicitius.</note> venerit, tanta melius veniet.</s>
					<s n="17" xml:lang="la" type="auto">Hoc tantum curabis, ut, si non senatui universo, saltem principibus quibusdam, Erlacensi quęstori, Sepiniano etc. eum commendes; praestaret eum etiam habere literas a clarissimo senatu Tigurino.</s>
					<s n="18" xml:lang="la" type="auto">Tu pro tua prudentia curabis, ut cito veniat et commode veniat.</s>
					<s n="19" xml:lang="la" type="auto">Weberus remisit suos spiritus aliquantum; Iodocus in thermas quasdam concedit.</s>
					<s n="20" xml:lang="la" type="auto">Musculum forte non inveniet hic; hodie enim discessit hinc Basileam profecturus pro adornatione aeditionis Commentariorum suorum in Psalterium; illa enim praelo committere nunc vult Hervagius.</s>
					<s n="21" xml:lang="la" type="auto">Aberit ergo 8 vel 10 diebus; sed veniat ille nihilominus; forte minus erit suspectus illo absente quam praesente, et quod nocere posse videri poterat, proderit volente deo.</s>
					<s n="22" xml:lang="la" type="auto">Causam Wedischvilensem, qua possum, fide tractabo, sicut commendas.</s>
					<s n="23" xml:lang="la" type="auto">Quaestor domi denuo desidet detentus pedum dolore.</s>
				</p>
				<p>
					<s n="24" xml:lang="la" type="auto">Hagius non est in urbe; ubi venerit, urgebo et ipsum.</s>
					<s n="25" xml:lang="la" type="auto">Vale.</s>
					<s n="26" xml:lang="la" type="auto">Congratulor tibi de elocata filia; dominus illis benedicat et tuis omnibus, amen.</s>
					<s n="27" xml:lang="la" type="auto">Salutat te tuamque mea uxor; salutabis eam ex me quoque.</s>
					<s n="28" xml:lang="la" type="auto">Bernae 17. mai 1550.</s>
				</p>
				<p>
					<s n="29" xml:lang="de" type="auto">Johannes Hallerus.</s>
				</p>
				<p>
					<s n="30" xml:lang="la" type="auto">Clarissimo viro d. Heinry</s>
				</p>
			</div>
		</body>
	</text>
</TEI>
