<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9524">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9524</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Reverendissime d. pater, tuas omnes diverso tempore ad me scriptas una cum actione Gantneriana et novis Belgicis et Gallicis bona fide curatas accepi.</s>
				</p>
				<p>
					<s n="3" xml:lang="la" type="auto">Gratias autem maximas ago, quod in mediis tuis negociis vehementer occupatus scribendi munere ad nos minime supersedes.</s>
					<s n="4" xml:lang="la" type="auto">Nos, quantum possumus, rebus novis ex Italia conquirendis tibi vicissim gratificari studemus; praeterea per d. Hallerum fori huius nostri causas actas mittere nunc pergimus.</s>
					<s n="5" xml:lang="la" type="auto">Plura interea alia exantlanda mihi fuere, ideoque remissiores aliquantulum in re incępta extitimus.</s>
					<s n="6" xml:lang="la" type="auto">Proxime extremas actiones mittam domino volente.</s>
				</p>
				<p>
					<s n="7" xml:lang="la" type="auto">Hodie sententia in Gantnerum lata a frequentiori senatu confirmata est, et puto illum eiectum iri solum manentibus hic liberis et eius uxore.</s>
					<s n="8" xml:lang="la" type="auto">Non recedet longius a suis, quos seduxit, discipulis, ut divexare nos commodius possit.</s>
				</p>
				<p>
					<s n="9" xml:lang="la" type="auto">Marius etiam, momus ille molestissimus, ex dominio Trium Foederum eiicitur, et spatium ex gratia ei concessum ad ferias istas nativitatis domini terminatum est.</s>
				</p>
				<p>
					<s n="10" xml:lang="la" type="auto">Cum enim in ultimo tumultu rusticorum rogatus a suis esset rusticis, ut sibi eruptiones eiusmodi arriderent, improbe et arroganter regessit: 'Quid mihi et quomodo arrideant?</s>
					<s n="11" xml:lang="la" type="auto">Vos Rhaeti nullum unquam egregium commisistis facinus.'</s>
					<s n="12" xml:lang="la" type="auto">Rustici ingenium et calumniam hominis admirati obiecerunt illi et memorarunt quaedam egregia Rhetorum patrum facta olim.</s>
					<s n="13" xml:lang="la" type="auto">Ille subnectens auxit suam calumniam: eiusmodi esse haec, quae laqueum commeruissent.</s>
					<s n="14" xml:lang="la" type="auto">Hinc inde delatus apud novum praesidem d. I. Georgium a Marmore retractatis istis calumniis exilii sententiam subire coactus est.</s>
					<s n="15" xml:lang="la" type="auto">Dolet mihi duos istos non indoctos alioquin, quique egregiam Christi ecclesiis operam navare potuissent, tam turpiter se dedisse, ut gaudendum potius sit quam dolendum, si ad extremos relegantur Indos, ne suis erroribus, quos tacite fovent partim, partim in alios emittunt, plures secum involvant.</s>
					<s n="16" xml:lang="la" type="auto">Merius in sabbati religione ita levem se praebuit, ut plaerosque suae vallis rusticos eo deduxerit, ut nullum observent inter dies festos et alios dies discrimen, sed perinde festa luce laborent atque in aliis, certis tamen temporibus, sed minime necassariis.</s>
					<s n="17" xml:lang="la" type="auto">Minatur etiam se contra quosdam ex neotericis, qui de sabbatis scripserunt, intra decennium scripturum illorumque varios errores in apricum prolaturum etc.</s>
					<s n="18" xml:lang="la" type="auto">Sed quid te obtundo ingeniis istis heteroclitis.</s>
					<s n="19" xml:lang="la" type="auto">Rogamus deum optimum maximum, ut te lumen suae ecclesię ardentissimum et illustrissimum lucere quam diutissime concedat.</s>
				</p>
				<p>
					<s n="20" xml:lang="la" type="auto">Resalutant te omnes nostri, quos salvere iussisti, tibique hunc annum ineuntem optant cumprimis felicem et beatum.</s>
				</p>
				<p>
					<s n="21" xml:lang="la" type="auto">Ocyssime ex musęo nostro 1573. 29. decembris.</s>
					<s n="22" xml:lang="la" type="auto">Tuae praestantiae subiectissimus Th[obias] Iconius.</s>
				</p>
				<p>
					<s n="23" xml:lang="la" type="auto">Pietate, doctrina omnique virtutis genere praeclarissimo viro d. Hennrico Bullingero, Tigurinę ecclesię antistiti, domino suo singulari observantia colendissimo.</s>
				</p>
				<p>
					<s n="24" xml:lang="de" type="auto">An den hochgelehrten Herren H. Bullinger, Pfarrer zu Zürich zum grossen Münster.</s>
				</p>
			</div>
		</body>
	</text>
</TEI>
