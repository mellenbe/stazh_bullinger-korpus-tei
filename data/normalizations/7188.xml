<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7188">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7188</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Quoniam certum hunc sum nactus nuntium, committere non potui, quin scriberem, licet pauca haberem, saltem ut tibi occasionem praeberem respondendi ad illa, quae superioribus ad te diebus dedi.</s>
					<s n="3" xml:lang="la" type="auto">Vivimus hic per dei gratiam satis feliciter et oramus dominum, ut nobis pergat benedicere.</s>
					<s n="4" xml:lang="la" type="auto">Biduo abhinc grando in ea Lacus parte, qua urbs sita est, supra urbem attrivit quaedam; verum si porro parceret nobis dominus, iacturam ferremus facilius.</s>
					<s n="5" xml:lang="la" type="auto">Audimus Constantiensem espicopum moliri grandia et convocare concilium vel synodum provincialem Constantiam et adfuturam maximam praelatorum turbam.</s>
					<s n="6" xml:lang="la" type="auto">Mirantur omnes, quid sit et in quem finem haec fiant.</s>
					<s n="7" xml:lang="la" type="auto">Sed qui cognorunt acta Tridentinae synodi, intelligunt haec fieri ad occasionem repetendi iura episcopalia et ut episcopus restituatur in integrum per universam Helvetiam, Sveviam et ducatum Wirtembergensem invocato etiam brachio seculari.</s>
					<s n="8" xml:lang="la" type="auto">Repetet ille collegia, paroecias, coenobia et quicquid huius generis est.</s>
					<s n="9" xml:lang="la" type="auto">Nova ergo bella nobis bellanda instabunt.</s>
					<s n="10" xml:lang="la" type="auto">Volunt isti videri pacis angeli; sed revera cornicines sunt, qui ad arma concinunt, et quidem sub praetextu religionis quaeritur oppressio libertatis nostrae.</s>
					<s n="11" xml:lang="la" type="auto">Proinde confirmandi sunt nostrorum animi et orandus sine intermissione dominus, ut nostri misertus nos servet a malo.</s>
					<s n="12" xml:lang="la" type="auto">Ex literis amicorum intelligo legionem Helveticam duci in Piccardiam ad tuendos terminos Gallorum contra Hispanorum irruptiones.</s>
					<s n="13" xml:lang="la" type="auto">Hispani lente descendunt in Belgium; nam non fidunt, ne gubernatrici quidem, nedum proceribus Belgis et Germanis; sed et velitari dicuntur cum peste et dissenteria.</s>
					<s n="14" xml:lang="la" type="auto">Dominus evertat prava consilia.</s>
				</p>
				<p>
					<s n="15" xml:lang="la" type="auto">Imperator ex podagra Possovii decumbit, necdum audio confirmatas inducias cum Turcis, quas ne confirmentur, princeps Trannssylvanus resistit.</s>
					<s n="16" xml:lang="la" type="auto">Coniugium inter Anglam et Carolum Austriacum audio confectum; sunt tamen, qui ambigant.</s>
					<s n="17" xml:lang="la" type="auto">Aiunt reginam Scotiae cum adultero et regis caesore truncatam esse capite.</s>
					<s n="18" xml:lang="la" type="auto">Certum alioqui est in regno Angliae et Scotiae salvam et incolumem esse religionem.</s>
				</p>
				<p>
					<s n="19" xml:lang="la" type="auto">Oremus, mi frater, dominum, ut perpetuo nobis adsit.</s>
					<s n="20" xml:lang="la" type="auto">Saluta Ganthnerum et Pontasellam et hortare, ut scribant aliquando.</s>
					<s n="21" xml:lang="la" type="auto">Saluta consules humanissime.</s>
					<s n="22" xml:lang="la" type="auto">Vale.</s>
					<s n="23" xml:lang="la" type="auto">Dominus benedicat tuis laboribus.</s>
				</p>
				<p>
					<s n="24" xml:lang="la" type="auto">Tiguri 9. augusti anno domini 1567.</s>
				</p>
				<p>
					<s n="25" xml:lang="la" type="auto">H[einrychus] Bullingerus senior.</s>
				</p>
				<p>
					<note type="address">[Adresse vor f. 486:]</note>
					<s n="26" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino meo et fratri dilecto.</s>
				</p>
				<p>
					<s n="27" xml:lang="de" type="auto">An Herrn Tobiam Egli, Pfarrerin zu S. Martin zu Chur.</s>
				</p>
			</div>
		</body>
	</text>
</TEI>
