<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2640">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2640</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De historia episcopi Valentiae interea nihil amplius audivi; sed is, qui mihi primo retulit, vir gravis, doctus et fide dignus est.</s>
					<s n="3" xml:lang="la" type="auto">Rumorem de mortua Maria Anglię confirmarunt Musculo capitanei quidam Valesiani Solodoro venientes, quos ipse apud Frauwenbrunnen in hospitio offendit, cum hisce diebus ad Hallerum quaestorem proficisceretur in pagum, ubi se curari sinit, atque hoc amplius addiderunt illi Elizabetham iam regno inauguratam.</s>
				</p>
				<p>
					<s n="4" xml:lang="la" type="auto">Sangallenses etiam quidam e Lugduno veniens mihi retulit vicarium Lugdunensem ex aula regis ad suos hoc scripsisse.</s>
				</p>
				<p>
					<s n="5" xml:lang="la" type="auto">Unum hoc mirantur nostri regem aut legatum eius Solodorensem nihil ea de re scribere, cum alias, quicquid habeat plausibile, statim nostris significet.</s>
					<s n="6" xml:lang="la" type="auto">Audiemus ergo brevi confirmatiora.</s>
				</p>
				<p>
					<s n="7" xml:lang="la" type="auto">Quod literas tuas Blaurero missas concernit, nihil audio amplius; scio tamen illum quaedam nostratibus quibusdam retulisse parum circumspecte.</s>
				</p>
				<p>
					<s n="8" xml:lang="de" type="auto">Dieser Nacht kommt ein Bett von Genf, bringt böse Mähr, das die Unruhe zu Genf sich wieder erhebt; dann auf den 16. meines (ut puto me proxime scripsisse) sind etliche Aufrührer im Ehrenmann auf der Nacht ins Haus gebrochen, in Ziegen, er enthalte darin etliche aufrührige Franzosen; die wollen sie suchen.</s>
					<s n="9" xml:lang="de" type="auto">Aber haben niemand gefunden, und ist die Sache eilends gestillet, doch etlich der Ufròrerin eingelegt.</s>
					<s n="10" xml:lang="de" type="auto">Dazwischen, als sie angefangen den Coniuratis eigentlich nachfragen und der Ursach ihr aufruhr, ist Hauptmann Perrin, ein gewaltiger zu Genf, mit etlichen Burgeren in im Schiff auf dem Roten entwichen, das sich die Sache noch mehr gebössert.</s>
					<s n="11" xml:lang="de" type="auto">Was weiter vorhanden, weiss ich nicht.</s>
					<s n="12" xml:lang="de" type="auto">Mein Herr Stadtschreiber Escher, so jetzt vor Rät und Burgeren ist, will ich dieses schreiben, wird vielleicht mehr davon vernehmen und ich zwischen tun, denn ich wüsste.</s>
				</p>
				<p>
					<s n="13" xml:lang="la" type="auto">Interea unus ministrorum Genevensium hic agit Calvini eiusque doctrinae gratia, et accersiti sunt denuo aliqui ministri agri nostri, agitaturque causa haec cum maximo offendiculo et exacerbatione omnium nostrorum, et nisi dominus singulari gratia nobis consensum dedisset in hoc negotio, omnino actum esset de ecclesia hac.</s>
				</p>
				<p>
					<s n="14" xml:lang="la" type="auto">Accedit et aliud, quod me nunc torquet.</s>
					<s n="15" xml:lang="la" type="auto">Quidam circulator Pythonicus praestigiator hic captus nunc dimissus est, et, ut incredulitas passim obtinet, plurimi sunt, qui illum fovent.</s>
					<s n="16" xml:lang="la" type="auto">Sed dabit dominus, ut sentiant mox se delusos suo magno malo.</s>
					<s n="17" xml:lang="la" type="auto">Promittit ille thermas calidas se inventurum non procul ab urbe nostra et multa alia agit empyricam profitendo tegitque nequitiam omnem evangelii praetextu et tantumnon, ut concionandi illi potestas detur, contendit.</s>
				</p>
				<p>
					<s n="18" xml:lang="la" type="auto">Confundat illum dominus et omnes, qui his vanitatibus nituntur.</s>
					<s n="19" xml:lang="la" type="auto">Opponemus nos tantisper, donec explodatur aut dominus illum confundat.</s>
					<s n="20" xml:lang="la" type="auto">Haec modo habui.</s>
					<s n="21" xml:lang="la" type="auto">Vale cum familia omni.</s>
					<s n="22" xml:lang="la" type="auto">Mei te tuosque omnes salutant; salvi sint Gvaltherus et generi omnes.</s>
					<s n="23" xml:lang="la" type="auto">Bernae ultima maii 1555.</s>
				</p>
				<p>
					<s n="24" xml:lang="la" type="auto">H[allerus] tuus.</s>
				</p>
				<p>
					<s n="25" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri suo honorando.</s>
				</p>
			</div>
		</body>
	</text>
</TEI>
