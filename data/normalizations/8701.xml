<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8701">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8701</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi tuas, honorande et dilectissime frater, ac condoleo tibi plurimum, quod ita divexaris ab hominibus absurdis.</s>
					<s n="3" xml:lang="la" type="auto">At nosti nihil insoliti usu venire tibi, qui hoc commune habes cum beatis prophetis, sanctis apostolis et fidelissimis quibusque ecclesiae episcopis.</s>
					<s n="4" xml:lang="la" type="auto">Eadem tecum experti sumus et experimur quotidie; sed nunquam deserit nos fidelis dominus.</s>
					<s n="5" xml:lang="la" type="auto">Quod Merum<note target="fn1" type="footnote"/> id est equam furiosam attinet et recalcitrantem, si perrexerit nobis vel ecclesiae aut reipublicae Tigurinae maledicere, calumniis, convitiis et mendatiis nos impetere, de amplissimo Rhetorum magistratu speramus non impune hoc convitiatori permissurum.</s>
					<s n="6" xml:lang="la" type="auto">Amat haec respublica fortissimam rempublicam Rhetorum et beneficia contulit in eam non vulgaria neque pauca, et nunc etiam paratissima est bene mereri de ipsa.</s>
					<s n="7" xml:lang="de" type="auto">Hofft, die Ehrenleute werden des guten Gemüts gegen der Stadt Zürich sein, dass sie einem verlaufenen Schwätzer nicht gestatten werden, eine sömmliche ehrliche Kirchen zu schaden.</s>
					<s n="8" xml:lang="de" type="auto">Er, der Mär<note target="fn2" type="footnote"/>, ist doch unter uns gesein zu Winterthur, hat auch den Eid Synode getan.</s>
					<s n="9" xml:lang="de" type="auto">Wusste er, dass es in dieser Kirchen nicht recht zuging, warum meldet er's nicht oder warum hat er zu uns geschworen?</s>
					<s n="10" xml:lang="de" type="auto">Wo tut er jetzt denselben Eid hin?</s>
					<s n="11" xml:lang="de" type="auto">Wunder ist's, wenn ihm so ein ehrlich Regiment ein sümlich Schmähen verträgt.</s>
					<s n="12" xml:lang="la" type="auto">Conferas hec, oro, cum optimo quoque, inprimis cum nostris consulibus, quos ex me salutabis idque humanissime.</s>
					<s n="13" xml:lang="la" type="auto">Sis autem tu fortis et intrepidus; dominus tibi aderit et reliquis viris piis et pacem amantibus, ut turbatores illos ad turbandum et conviciandum natos convincere et cohercere possitis.</s>
					<s n="14" xml:lang="la" type="auto">Quod praestet vobis vigil et vindex ecclesiae suae, Christus dominus!</s>
					<s n="15" xml:lang="la" type="auto">Ego cum difficultate urinae conflictari non desino.</s>
				</p>
				<p>
					<s n="16" xml:lang="la" type="auto">Simlerus decumbit adhuc ex podagra, sed meliuscule incipit habere.</s>
					<s n="17" xml:lang="la" type="auto">Gvaltherus quoque noster rursus concionatur et prodit, quamquam satis adhuc aeger sit.</s>
					<s n="18" xml:lang="la" type="auto">Meliora omnes speramus a domino.</s>
					<s n="19" xml:lang="la" type="auto">Si vera sunt, quae scribuntur de Veneta victoria, talis, vereor, erit victoria, qualis fuit Tokaica.</s>
				</p>
				<p>
					<s n="20" xml:lang="la" type="auto">Dominus meliora concedat!</s>
					<s n="21" xml:lang="la" type="auto">Audimus in Gallia res habere feliciter et admirallium esse in gratia apud regem et fratrem.</s>
					<s n="22" xml:lang="la" type="auto">Si post ferias Martinianas veneris ad nos, eris hospes nobis longe gratissimus, atque te oro, ut apud me divertas; pluribus tunc de rebus colloquemur.</s>
					<s n="23" xml:lang="la" type="auto">Spero autem te, priusquam veneris, te adversarios prius convicturum etc.</s>
				</p>
				<p>
					<s n="24" xml:lang="la" type="auto">Vale.</s>
					<s n="25" xml:lang="la" type="auto">Datae festinantissime.</s>
					<s n="26" xml:lang="la" type="auto">Salvi sint domini et fratres, inprimis Campellus frater.</s>
				</p>
				<p>
					<s n="27" xml:lang="la" type="auto">Tiguri 2. novembris 1571.</s>
				</p>
				<p>
					<s n="28" xml:lang="la" type="auto">Bullingerus tuus.</s>
				</p>
				<p>
					<s n="29" xml:lang="la" type="auto">Salutant te nostri omnes.</s>
				</p>
				<p>
					<s n="30" xml:lang="la" type="auto">Ornatissimo viro d. Tobiae Eglio, Curiensis ecclesiae ministro fideli, domino meo honorando et fratri charissimo.</s>
				</p>
				<p>
					<s n="31" xml:lang="de" type="auto">An h. Tobias Egli, Pfarrerin zu Chur zu Sant Martin.</s>
				</p>
				<p>
					<note>[Darunter von Eglis Hand:]</note>
					<s n="32" xml:lang="la" type="auto">Merii eyd.</s>
				</p>
			</div>
		</body>
	</text>
</TEI>
