<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9645">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9645</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ternas, dilecte frater, literas a te accepi, quibus non respondi propter immensos meos labores, qui me impedierunt.</s>
					<s n="3" xml:lang="la" type="auto">Ubi enim frequentes paschales sermones me defatigassent, excepit me molestia inspectionis scholarum, examinis et censurae.</s>
					<s n="4" xml:lang="la" type="auto">Haec nondum plene absoluta post se trahunt synodum, ut multa alia non commemorem.</s>
					<s n="5" xml:lang="la" type="auto">Ruinellae, viri ornatissimi et fidelis, literas remitto et hortor, ut apud magistratum pro solita fide tua agas caussam fidelium in Valle Tellina hortando, ut se opponant impurissimis et truculentissimis monachorum conatibus, idque in tempore, ne illa intolleranda tyrannis novos motus excitet et rusticorum vexilla maximo incommodo in campum educat.</s>
				</p>
				<p>
					<s n="6" xml:lang="la" type="auto">Iustius in vincula coniici posset grassans in aliena terra monachus et sumi per iudicium de ipso supplicium quam a Francisco Cellario indicta caussa et educto ex propria terra tyrannice non commeritum sumptum est supplicium.</s>
					<s n="7" xml:lang="de" type="auto">Geld, wo dann die Mönche mehr wurden in fremder Herrlichkeit sümlichen Frevel bestanden.</s>
				</p>
				<p>
					<s n="8" xml:lang="la" type="auto">Valde doleo vicem nostri Lentuli.</s>
					<s n="9" xml:lang="la" type="auto">Dominus consoletur ipsum et restituat eum sanitati pristinae!</s>
					<s n="10" xml:lang="la" type="auto">Saluta ipsum meo nomine.</s>
					<s n="11" xml:lang="la" type="auto">Badam nova comitia conscripta sunt ad maii, si bene memini, 9.</s>
				</p>
				<p>
					<s n="12" xml:lang="la" type="auto">Agetur caussa Schaffhusianorum, deinde de eo, quod quidam Hispanisantes conantur in Belgium militem Helveticum educere Gallizantibus diversum statuentibus.</s>
					<s n="13" xml:lang="la" type="auto">Munera principum et degeneratio a maioribus nostris deperdunt nos; fuimus Troes etc.</s>
					<s n="14" xml:lang="la" type="auto">Berna ad me scribitur Lutetiae bellum in Gallia publice esse proclamatum et turbas in Gallia in diem oriri multo maximas, regem destitui pecuniis, quippe diutinis bellis et expilatorum avaritia exhaustum.</s>
					<s n="15" xml:lang="la" type="auto">Palatinus infecta re dicitur rediisse a Mastrycho: Uranium nihilominus feliciter progredi in Selandia et Hollandia.</s>
					<s n="16" xml:lang="la" type="auto">Susurri sunt nescio qui de novo exercitu in Galliam traducendo ex Germania pro malecontentis.</s>
					<s n="17" xml:lang="la" type="auto">Qui enim hactenus dicti sunt Hugonothi, nunc malecontenti nuncupantur ab illis, qui se adiungunt Hugonothis ex catholicis et male contenti sunt, quod tot Itali in Gallia dominantur et quod rex exactibus ipsos attenuavit etc.</s>
					<s n="18" xml:lang="la" type="auto">Anglia tota est pacata; sed caritas in ea hactenus inaudita etc.</s>
					<s n="19" xml:lang="la" type="auto">Ernestus Vögili Lipsiae impressit Silesio cuidam librum de coena domini sub alieno titulo; ideo ab electore coniectus est in vincula.</s>
				</p>
				<p>
					<s n="20" xml:lang="la" type="auto">Quidam docti excellentiores Wittemberga sibi fuga consuluere.</s>
					<s n="21" xml:lang="la" type="auto">Nondum plene negotium omne intelligo, literas expecto.</s>
					<s n="22" xml:lang="la" type="auto">Heydelbergenses confessionem ediderunt contra calumnias Schmidelini.</s>
					<s n="23" xml:lang="la" type="auto">Breviter: mira est exacerbatio et confusio ex contentione infelici eucharistica.</s>
					<s n="24" xml:lang="la" type="auto">Poena peccati, quod aperta veritas tam impudenter oppugnatur.</s>
					<s n="25" xml:lang="la" type="auto">- Quid in Italia fiat et quae de Turcica classe iam adferuntur, a te audire percupio.</s>
				</p>
				<p>
					<s n="26" xml:lang="la" type="auto">Vale cum omnibus nostris dominis et amicis.</s>
					<s n="27" xml:lang="la" type="auto">Festinantissime Tiguri die Georgii 1574.</s>
				</p>
				<p>
					<s n="28" xml:lang="la" type="auto">Bullingerus.</s>
				</p>
				<p>
					<s n="29" xml:lang="de" type="auto">Dem wohlgelehrten, frommen und getreuen Herren Tobia Eglin, Pfarrerin zu bei S. Martin, meinem lieben Herren und Bruder.</s>
					<s n="30" xml:lang="la" type="auto">Chur.</s>
				</p>
			</div>
		</body>
	</text>
</TEI>
