<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8915">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8915</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Mitto tibi, vir honorande, literas d. Cognetii ad te et d. Gvaltherum scriptas.</s>
					<s n="3" xml:lang="la" type="auto">Quae si tardius redduntur inopiae tabellariorum tribues; citius enim mittere non potui.</s>
					<s n="4" xml:lang="la" type="auto">Meas autem, quas ad te de rebus meis ante complures dies dedi, spero tibi redditas esse; itaque nihil habeo hoc tempore, quod scribendum magnopere esset.</s>
					<s n="5" xml:lang="la" type="auto">De repentina Belgii mutatione etiam vos iam certiores factos esse non dubito.</s>
					<s n="6" xml:lang="la" type="auto">Nos pro certo accepimus defecisse iam ad Auranum principem Valentiam, Montem, Duacum, addunt Bruxellas quoque; utinam ea res optatum sortiatur exitum!</s>
				</p>
				<p>
					<s n="7" xml:lang="la" type="auto">Rex Galliae, licet multi suorum ad hoc bellum proficiscantur, hactenus quidem aperte nihil hostiliter agere videtur; sed cum successus consiliorum viderit bonos, apertius forte se declarabit; nutu enim et voluntate eius haec fieri dubium non est.</s>
				</p>
				<p>
					<s n="8" xml:lang="la" type="auto">Nuptiae propter adversam valetudinem sponsi fortassis in septembrem usque protrahentur; sed certi de hac re nihil scribere possum.</s>
				</p>
				<p>
					<s n="9" xml:lang="la" type="auto">Regina, mater eius, iam per septimanas tres parvo cum comitatu in hac urbe est, nec puto ante nuptias filii discessuram.</s>
					<s n="10" xml:lang="la" type="auto">Delectavit me eius religio et pietas, cum humi cum suis omnibus procumbentem ad mense consecrationem aspicerem.</s>
				</p>
				<p>
					<s n="11" xml:lang="la" type="auto">Galliae rex interim Aureliae et circumcirca venationibus intentus est; expectamus tamen illum Mercurii die proxima.</s>
				</p>
				<p>
					<s n="12" xml:lang="la" type="auto">De tumultu vestro Rhetico ex literis generosi domini parentis mei intellexi; miror profecto ingenia ista inquieta; sed dignam operibus suis accipiunt mercedem; sapiant reliqui, si volunt.</s>
				</p>
				<p>
					<s n="13" xml:lang="la" type="auto">Si d. Cognetio rescribis, quaeso, per occasionem me illi commenda; spem namque mihi fecit de obtinendis etiam in futurum illis 200 libris.</s>
				</p>
				<p>
					<s n="14" xml:lang="la" type="auto">Salutem, rogo te, meo nomine dicere velis d. Gvalthero, Wolfio, Cellario et aliis, qui me norunt.</s>
					<s n="15" xml:lang="la" type="auto">Lasicius vos salvere iubet.</s>
					<s n="16" xml:lang="la" type="auto">Vale.</s>
				</p>
				<p>
					<s n="17" xml:lang="la" type="auto">Lutetiae Parisiorum kalendis iunii anno 1572.</s>
					<s n="18" xml:lang="la" type="auto">Iohannes Philippus liber baro ab Hoen Sax etc., tui amantissimus subscripsit.</s>
				</p>
				<p>
					<s n="19" xml:lang="la" type="auto">Ad dominum parentem meum nihil scripsi, quia incertus sum, an apud vos sit; si est, quaeso, haec illi significa.</s>
				</p>
				<p>
					<s n="20" xml:lang="la" type="auto">[R]everendo clarissimoque viro d. [He]inrycho Bullingero seniori, [Tig]urinae ecclesiae ministro... i, d. amico et tanquam patri suo observando.</s>
					<s n="21" xml:lang="de" type="auto">Zürich.</s>
				</p>
			</div>
		</body>
	</text>
</TEI>
