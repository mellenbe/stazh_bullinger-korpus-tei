<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12350">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12350</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">G(ratiam) et p(acem).</s>
					<s n="2" xml:lang="la" type="auto">Libellum simul cum iudicio tuo, vir humanissime, exspecto.</s>
					<s n="3" xml:lang="la" type="auto">Non ego Hallerum misi, sicut queritur Musculus; sed ut rem omnem intelligas, ita habet res.</s>
					<s n="4" xml:lang="la" type="auto">Scripsit privatim ad me D. Georgius Laetus; postulavit doctum aliquem, fidum et mansueti ingenii virum - si quem nossem, indicarem -, quem <placeName ref="l70" cert="high">Augustani</placeName> possent praeficere ecclesim suae.</s>
					<s n="5" xml:lang="la" type="auto">Ostendi D. Matthiam Erbium (quod tibi soli dictum volo), invitissime agentem apud principem Georgium Wirtembergensem.</s>
					<s n="6" xml:lang="la" type="auto">Mox consul et senatus scriptis signatisque literis e pergameno confectis postulant, ut tentem, si forte illum commovere possim.</s>
					<s n="7" xml:lang="la" type="auto">Tentavi, sed frustra.</s>
					<s n="8" xml:lang="la" type="auto">Causas scripsi senatui.</s>
					<s n="9" xml:lang="la" type="auto">Rursus ille magnas agit gratias pro habitis laboribus.</s>
					<s n="10" xml:lang="la" type="auto">Hinc ego non putavi fore, ut quisquam postularetur a nobis.</s>
					<s n="11" xml:lang="la" type="auto">Sed venit in Septembri ad nos D. Georgius Laetus Tigurum, praesertim me invisendi gratia videndique.</s>
					<s n="12" xml:lang="la" type="auto">Interea nomine senatus postulat a ministris ecclesiae Tigurinae moderati ingenii virum.</s>
					<s n="13" xml:lang="la" type="auto">Nos nihil illi pollicebamur, nisi quod ea de re vellemus consultare.</s>
					<s n="14" xml:lang="la" type="auto">Ubi discessisset ille, consultavimus multasque ob causas scribimus Laeto, nullum in praesenti esse, quo possimus carere; videant ergo <placeName ref="l70" cert="high">Augustani</placeName>, quomodo rebus suis consulant.</s>
					<s n="15" xml:lang="la" type="auto">Interim dum hae literae sunt in itinere, divina sic ordinante providentia mittit clarissimus senatus <placeName ref="l70" cert="high">Augustanus</placeName> publicum tabellionem sive cursorem ad magistratum nostrum ac ab eo suppliciter postulant (!) ministrum.</s>
					<s n="16" xml:lang="la" type="auto">Senatus noster senatores destinat, qui nobiscum super proposita re consultent.</s>
					<s n="17" xml:lang="la" type="auto">Nos illis exponimus, quid hucusque factum sit a nobis.</s>
					<s n="18" xml:lang="la" type="auto">Senatus iubet, ut ministrum deligamus.</s>
					<s n="19" xml:lang="la" type="auto">Exspectat cursor integros dies 8; tandem praesentatur Hallerus, qui et <placeName ref="l70" cert="high">Augustam</placeName> mittitur.</s>
					<s n="20" xml:lang="la" type="auto">Qui rediere comites, narrant, ipsum magno cum favore omnium bonorum exceptum honorificentissime.</s>
					<s n="21" xml:lang="la" type="auto">Testantur id ipsum datis ad me literis D. consul Welserus, D. Lętus, Peutingerus, D. Nicolaus Maior, qui pridem principis Wirtembergensis cancellarius fuit, nunc <placeName ref="l70" cert="high">Augustanorum</placeName> syndicus est; testantur hoc ipsum et alii viri fratres et amici.</s>
					<s n="22" xml:lang="la" type="auto">Commendaram Hallerum Musculo.</s>
					<s n="23" xml:lang="la" type="auto">Is respondit, ut facile ex responsione intelligam, indignissime hunc ferre, a Tiguro vocatum esse ministrum, et quia scrupulum inficere voluit, vocatus est a consulibus ipsique denuntiatum, ut paci studeat.</s>
					<s n="24" xml:lang="la" type="auto">Ego illi scribam amice.</s>
					<s n="25" xml:lang="la" type="auto">Cuperem interim, illos homines sincerioribus esse mentibus.</s>
					<s n="26" xml:lang="la" type="auto">Docent doctrinam in quibusdam, sacramentorum maxime caussa, quam rectius intelligunt magistratus et qui sunt a plebe optimi.</s>
					<s n="27" xml:lang="la" type="auto">Hi nolunt recipere hoc doctrinae genus, quod tale sit, ut populus non intelligit; ita doctores ipsi luculenter explicare non possunt.</s>
					<s n="28" xml:lang="la" type="auto">Primum contionatus est 22. Novembris in aede S. Mauritii; cui autem templo praeficiendus sit, an ibi manere velit nondum dixero.</s>
					<s n="29" xml:lang="la" type="auto">Si liberum illi erit veritatem dicere et iis condicionibus frui, quibus vocatus venit, manebit; sin minus ac Musculus illum arrodere coeperit, non turbabit ecclesiam, sed redibit.</s>
					<s n="30" xml:lang="de" type="auto">So aber Musculi, <foreign xml:lang="la">qui totus Buceranus est,</foreign> Dinge der Stadt gefallen, hätte man nicht nach dem Gesandten.</s>
					<s n="31" xml:lang="la" type="auto">Modestissime aget, nil dubita.</s>
					<s n="32" xml:lang="la" type="auto">Lucrari conabitur Musculum quamquam hic sit eruditior; ille autem causam habet luculentiorem.</s>
					<s n="33" xml:lang="la" type="auto">Prae terea donabit viro docto et seniori, quicquid poterit.</s>
					<s n="34" xml:lang="la" type="auto">In hoc totus ero, ut concorditer agant et ut pax inter eos constet.</s>
					<s n="35" xml:lang="la" type="auto">Plura iam non possum; vehementer enim rotor vertigine et non dicendis doloribus capitis tantum non enecor.</s>
					<s n="36" xml:lang="la" type="auto">Venit huc Hervagius et Oporinus animi gratia.</s>
					<s n="37" xml:lang="la" type="auto">Hi referunt, Hispanicum Caesaris legatum transiisse Basileam magna pompa.</s>
					<s n="38" xml:lang="la" type="auto">Sed accipe literas Myconii, quas iam dant isti, et remitte.</s>
					<s n="39" xml:lang="la" type="auto">Vale 4 Decembris, anno 1545.</s>
				</p>
				<p>
					<s n="40" xml:lang="la" type="auto">Non vacabat relegere.</s>
				</p>
				<p>
					<s n="41" xml:lang="la" type="auto">Ego te quam possum suppliciter et diligenter rogo, ut has literas, D. Georgio Laeto inscriptas, <placeName ref="l70" cert="high">Augustam</placeName> mox perferri cures.</s>
					<s n="42" xml:lang="la" type="auto">Arbitror, tibi occurrere tabellionum magnam copiam.</s>
					<s n="43" xml:lang="la" type="auto">Quod si non statim fuerint nuntii ad manum, quaeso, mittas Constantiam ad D. Blaurerum, rogaque, ut statim mittat <placeName ref="l70" cert="high">Augustam</placeName>.</s>
					<s n="44" xml:lang="la" type="auto">Ego tuus quoque in similibus et maioribus fuero.</s>
					<s n="45" xml:lang="la" type="auto">Tuus Bullingerus.</s>
				</p>
				<p>
					<s n="46" xml:lang="de" type="auto">Knoblauchen hab ich wohl 2 Stunden aufgehalten.</s>
				</p>
				<p>
					<s n="47" xml:lang="la" type="auto">Clarissimo viro D. D. Ioachimo Vadiano, suo colendissimo domino.</s>
				</p>
			</div>
		</body>
	</text>
</TEI>
