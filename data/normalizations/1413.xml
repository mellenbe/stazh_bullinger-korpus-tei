<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1413">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1413</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod tanta diligentia cura ista, quam nosti, liberare conaris, mi venerande charissimeque Bullingere, gratiam tibi maximam habeo.</s>
					<s n="3" xml:lang="la" type="auto">Et promovisti certe aliquousque hac in re tua illa amica epistola; ego profecto, quur enim dissimulem, magno animi dolore tuam illam tam seriam repetitionem audiebam tale quiddam, ni fallor, passus, quale de Petro toties a Christo, num se amaret, rogato legimus.</s>
					<s n="4" xml:lang="la" type="auto">Verum melius iam post lectas literas tuas habere cępi.</s>
					<s n="5" xml:lang="la" type="auto">Dominus mutuum nostrum amorem perpetuo foveat et conservet; vota, quę pro nobis facis, ut domini benignitate rata sint, sedulo precabor, tu cave, quicquam unquam de tuo illo Christo nos commendandi studio remittas, quandoquidem ita omnium rerum facies nihil ęque postulat atque flagitat, quam ut invicem consolemur, confirmemur ac regum regi dominorumque domino assiduis sacrarum precum interpellationibus nos commendemus, ut instructos nos et invictos contra tot adversariorum nostrorum machinas efficiat.</s>
					<s n="6" xml:lang="la" type="auto">Sic omnia nunc temperat dominus, ut et impii mensuram suam impleant et hypocritę, quod vere sunt, esse appareant, simul autem et supini oscitantesque filii dei extimulentur et qui omnino probati sunt, manifeste fiant.</s>
					<s n="7" xml:lang="la" type="auto">Quę omnia rebus tranquillis haudquaquam hunc in modum elucere possunt.</s>
					<s n="8" xml:lang="la" type="auto">Nobis huc eluctandum quotidie existimemus, ut domino Christo suisque in mundo membris nos ac omnia nostra probare feliciter possimus.</s>
					<s n="9" xml:lang="la" type="auto">Bene vale, mi anime et colende in Christo frater.</s>
				</p>
				<p>
					<s n="10" xml:lang="de" type="auto">Bielis 23. Septembris 1551.</s>
				</p>
				<p>
					<s n="11" xml:lang="la" type="auto">Si quid praeterea de nostris rebus scire fortassis iuvabit, vicissim eam vivam, quam dedisti, epistolam a nobis accipis, quę omnia nostra et quomodo cum Hallero et Musculo fuerimus, bona tibi fide exponet, fidelius certe, quam ulla charta possit.</s>
				</p>
				<p>
					<s n="12" xml:lang="la" type="auto">T[uus] Ambr[osius] Blaurerus.</s>
				</p>
				<p>
					<s n="13" xml:lang="la" type="auto">Redditę mihi sunt etiam illę literę, quas cum altera epistola mihi inscripta Basileam, ut illinc huc mitteretur, Gastio perferendam dedisti, et gratiam tibi maximam hoc nomine habeo necnon pro libello illo de christianorum sacrificiis.</s>
					<s n="14" xml:lang="la" type="auto">Precor, ut domini beneficio omnia ad te cum multo foenore redeant.</s>
				</p>
				<p>
					<s n="15" xml:lang="la" type="auto">Praestantissimo viro d. Heinricho Bullingero, d. amico suo longe colendissimo.</s>
				</p>
				<p>
					<s n="16" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
