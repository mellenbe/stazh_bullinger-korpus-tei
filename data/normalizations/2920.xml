<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2920">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2920</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas ultimas, vir humanissime, mai die 11. accepi, quibus meam in rescribendo negligentiam incusas eam praecipue ob causam, quod anxium te reddiderim et non parum solicitum suspitiosumque, ne fortassis tabellarii negligentia aut perfidia literis una cum libellis privatus sim.</s>
					<s n="3" xml:lang="la" type="auto">Quare nescire te nolo nuncium suo officio fideliter functum et epistolam tuam una cum libellis tuis meis propriis praesentasse manibus.</s>
					<s n="4" xml:lang="la" type="auto">Pro quo munere ingentes tibi habeo gratias, quum hac tempestate hoc munusculo nihil gratius accidere mihi potuerit, partim quod faciat ad pietatem, partim argumento mihi sit, te me impensius amare et mei semper memorem.</s>
					<s n="5" xml:lang="la" type="auto">Efficiam quoque deo dante, ut tuum in me officium ad te non sine foenore redeat.</s>
				</p>
				<p>
					<s n="6" xml:lang="la" type="auto">Quod autem me literis rariorem insimules, quam deceat, non est in causa negligencia, sed quod oretenus tibi pro benefactis gratias agere proposueram.</s>
					<s n="7" xml:lang="la" type="auto">Et adhuc stat sententia deo favente te et fratres Tigurinos brevi invisere.</s>
					<s n="8" xml:lang="la" type="auto">Ad hęc scribis d. Pellicanum ad dominum migrasse; id gaudeo sui gratia, quod hanc gloriam sit adeptus, quam hic in mundo diu et anxie postulavit, sed ecclesię vestrę causa doleo, quae eiuscemodi doctores desiderare soleat.</s>
					<s n="9" xml:lang="la" type="auto">Mentionem item facis de Palatino Rheni, quem papismum proscripsisse et reformationem cogitare affirmas.</s>
					<s n="10" xml:lang="la" type="auto">Faxit dominus, ut rem serio aggrediatur, cuius quoque coepta secundet propositoque sancto ipsum confirmet; nam quoties Christi negotium feliciter procedere audio, soleo in sinum non parum gaudere.</s>
					<s n="11" xml:lang="la" type="auto">Novarum rerum apud nos nihil certi, quam quod suboleam montes quidem concepisse; ignoro autem, an ridiculum musculum an alia mala innumera parituri sint.</s>
					<s n="12" xml:lang="la" type="auto">Minatur mundus nescio quae mala; sed quicquid sit, id vertat deus in gloriam suam.</s>
				</p>
				<p>
					<s n="13" xml:lang="la" type="auto">Ecclesiarum nostrarum status qui sit aut qualiter sese res nostrę habeant, in praesentia tibi exponam aut suo tempore scribam.</s>
				</p>
				<p>
					<s n="14" xml:lang="la" type="auto">Vale una cum tua honesta familia.</s>
				</p>
				<p>
					<s n="15" xml:lang="la" type="auto">Ex Clarona datę 13. die mai.</s>
				</p>
				<p>
					<s n="16" xml:lang="la" type="auto">Fridolinus Fonteius tuus, pastor Claronensis.</s>
				</p>
				<p>
					<note type="address">[Adresse:]</note>
					<s n="17" xml:lang="de" type="auto">Dem frommen, ersamen und hochgelehrten Meister Heinrich Bullinger, Predikant zu Zürich, meinem günstigen Herren, zu handen.</s>
				</p>
			</div>
		</body>
	</text>
</TEI>
