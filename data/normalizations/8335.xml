<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8335">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8335</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi postremas tuas, colendissime d. pater, quibus ab initio operam tuam praeclaram polliceris, sicubi literas ad nostram illam in Poloniam scripsero.</s>
					<s n="3" xml:lang="la" type="auto">Ago gratias tanto tuo amori, qui occupatissimus indignum me tam amice et paterne respexeris.</s>
					<s n="4" xml:lang="la" type="auto">Variorum locorum vetera et nova ad te mitto ipsius d. Lentuli literis, quas ad me dedit, quas certe, cum ad Fiderinas lotiones me accingam, describere non potui.</s>
					<s n="5" xml:lang="la" type="auto">Sed utere iis ex voluntate et, si videbitur, aliquando remitte; haec enim in tui gratiam, et quod sic debemus, consignata sunt, sicuti ipse Lentulus in calce literarum fatetur.</s>
					<s n="6" xml:lang="la" type="auto">Potuit Ioannes Brunnerus apud nos subsistere; sic mage tutus fuisset et, si voluisset, rei suae familiari melius prospexisset.</s>
					<s n="7" xml:lang="la" type="auto">Marius antiquum suum obtinebit semper; sed et praefectum Dietägium inimicissimum et lethalem sibi hostem habet.</s>
					<s n="8" xml:lang="la" type="auto">Propterea, nisi natura etiam furcis expulsa denuo recurreret, prae caeteris tranquillum se praebere et placidum deberet.</s>
					<s n="9" xml:lang="la" type="auto">Nunquam dignatus est me alloqui aegre ferens se, civem Curiensem et longe caeteris doctiorem, imo absolutum omnibus (ut putat) numeris, a peregrino in sua patria praeoccupari.</s>
					<s n="10" xml:lang="la" type="auto">Iniit nunc sacerdotium tenuissimum in Valle Rhetica sive Praettica privata potestate, neminem consulente, utpote qui neque ministri synodi curam habere debeat, cum literas (ut dicunt) habeat longe antiquiores in hisce partibus.</s>
					<s n="11" xml:lang="la" type="auto">Indigeret Rhetia nostra multis viris doctis, sed non momis, <foreign xml:lang="el">οι ςσ γενοσ κακον και σξοδρα επιμςμΗτον Εριδςν Ξθμον δι ανδιψα αει εψοθσιν</foreign>, ut canit Ascraeus.</s>
					<s n="12" xml:lang="la" type="auto">Audax autem facinus in principissam W[irtenbergensem] nostri satis demirari nequeunt, utque spem magnam concipiunt fore brevi, ut isthaec insolentia et intolerabilis defrenescat, ita non pauci sperant incredibilem amplissimi senatus Tigurini patientiam et benignitatem in principem illam maxime familiarem coenae negotio non parum profuturam.</s>
					<s n="13" xml:lang="la" type="auto">Sed miror, quod d. Froschouerus (cui nuper ad ultimas respondi) procuratorem suum non miserit, si convaluerit.</s>
					<s n="14" xml:lang="la" type="auto">Metuimus tamen, ne sibi a bibliopola, quem Tiguri oberrare percepimus, denuo imponi patiatur.</s>
					<s n="15" xml:lang="la" type="auto">Blandulus et ad inferos usque demissus est homo ille nec praestabit fidem, etiamsi multa libere polliceatur, modo ad uxorem et liberos, quibus aegre destituitur et caret, reverti possit.</s>
					<s n="16" xml:lang="la" type="auto">Loquutus est cum quibusdam mercatoribus nostris Tiguri se libenter reversurum, modo magistratus clementia sua ipsum sit amplexurus; sed video, quid moliatur.</s>
					<s n="17" xml:lang="la" type="auto">Cavebo, quantum possum, ne pestis vere grandis iterum illabatur.</s>
					<s n="18" xml:lang="la" type="auto">Saepe emendationem promisit, sed suis promissis nunquam stetit et Protheos instar se in omnes ferinas potest transformare, modo feratur suumque artificium exercere in miseram plebeculam possit.</s>
					<s n="19" xml:lang="la" type="auto">Ego libere protestor aut me aut bibliopolam illum ab hac ecclesia abfuturum.</s>
				</p>
				<p>
					<s n="20" xml:lang="la" type="auto">Ego quae porro scribam, nunc non habeo, nisi quod d. consulem Willium eiusque fratrem, urbis quaestorem, comites mihi habeam ad lavandum quodque propediem (nisi res alia ex alia me impediat) sumus discessuri.</s>
					<s n="21" xml:lang="la" type="auto">Interim prosperam reverentiae quoque tuae opto valetudinem, quam deus quam diutissime conservare firmam velit in nominis sui gloriam et ecclesiae utilitatem.</s>
					<s n="22" xml:lang="la" type="manual">Amen.</s>
				</p>
				<p>
					<s n="23" xml:lang="la" type="auto">Ocyus Curiae 1570 ultima iulii.</s>
				</p>
				<p>
					<s n="24" xml:lang="la" type="auto">Tuae dominationi subiectissimus et obedientissimus Th[obias] Eg[linus].</s>
				</p>
				<p>
					<s n="25" xml:lang="la" type="auto">Salutant tuam reverentiam d. consul, Pontisella, Gantnerus etc.</s>
				</p>
				<p>
					<s n="26" xml:lang="la" type="auto">Omni genere virtutis et doctrinae amplissimo praeclarissimoque viro d. d. Heinrycho Bullingero, Tigurinae ecclesiae antistiti primario et vigilantissimo, domino suo perpetua fide et singulari observantia colendissimo.</s>
				</p>
				<p>
					<s n="27" xml:lang="de" type="auto">An den ehrwürdigen und hochgelehrten Herren Pfarrer zum grossen Münster zu Zürich.</s>
				</p>
			</div>
		</body>
	</text>
</TEI>
