<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9481">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9481</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum nuper ad te meas, reverendissime d. pater, obsignassem nostrique mercatores omnes iis acceptis iam discessissent, ecce ea ipsa hora, sed post festum, ut aiunt, d. Lentuli literae redduntur, quibus paucis etiam diebus post aliae subsequuntur, quas coniunctim ad te nunc mitto et simul significo Koblerum nostrum, harum literarum latorem, Basileam petiturum; cui si quid mandare velis, quod recte curetur, mandabis.</s>
					<s n="3" xml:lang="la" type="auto">Cum hisce diebus Trium Foederum electi et destinati syndici hic essent, qui iusiurandum a communitatibus denuo exigant et religione iuramenti leges patrias et antiquas nec non amicitiam cum rege et pensionum mercaturam confirment, immiscuit se Clavennensis quidam summus monachorum patronus, qui una cum aliis capitibus popularibus depraecandis supplices quoque preces pro monachis exteris intromittendis una eademque opera deferendas esse ad communitates censuit.</s>
					<s n="4" xml:lang="la" type="auto">Id in praeteritis nundinis laboratum fuit et bona ex parte illis concessum, ut hanc causam toties totque sententiis et decretis dominorum prohibitam iterum aggressi tentarent.</s>
				</p>
				<p>
					<s n="5" xml:lang="la" type="auto">At ita boni viri a nobis admoniti fuere, ut fuco et periculo intellecto hanc rogationem monachorum abs se penitus removerint.</s>
					<s n="6" xml:lang="la" type="auto">Utinam et impium decretum istud, quo veritas nobis interdicitur, eadem felicitate tolli queat!</s>
					<s n="7" xml:lang="la" type="auto">Nisi pauci boni viri in praeteritis nundinis, cum Pagani adessent, vigilassent et praesentiores caeteris fuissent, in literas etiam et sententias, quas d. Helvetii secum sumpserunt, idem illud caput maledictum relatum fuisset, unde hii, qui sunt ex Paganismo, uberem gloriandi et triumphandi in nos habuissent materiam.</s>
					<s n="8" xml:lang="la" type="auto">Legatus unice huc nunc tendit, ut beneficia sua impune et dari et a regiis amiculis accipi queant.</s>
				</p>
				<p>
					<s n="9" xml:lang="la" type="auto">Cogitant impunitatem et licentiam corruptoriorum munerum invehere, qualem iam diu Helvetiorum non pauci Pagi maximo cum damno habuere.</s>
				</p>
				<p>
					<s n="10" xml:lang="la" type="auto">Cogitat efficere, ut, qui tenentur ab eiusmodi pensionibus, nihilo secius pro bonis et honestis viris, qui ad publica munera evehantur, agnoscantur.</s>
					<s n="11" xml:lang="la" type="auto">Hinc, si militia fieret in fidelium sanguinem, nobis nihil ogganire liceret.</s>
					<s n="12" xml:lang="la" type="auto">Nam habendi sunt hii boni viri pro honestis, quorum opera conatus regii effectum nanciscuntur.</s>
					<s n="13" xml:lang="la" type="auto">Nobis ne mutire quidem contra pestes eiusmodi liceret.</s>
					<s n="14" xml:lang="la" type="auto">Pastor nuper Scamsiensis ex Superiore Foedere, vir facundus et probus, nescio qua occasione regem Gallorum latronem nominavit pro suggestu.</s>
					<s n="15" xml:lang="la" type="auto">Hoc vulnus aures legati statim vulneravit, qui interpretem suum ad me mittens rogabat, ut fratrem hunc admonerem, ne porro in eiusmodi convicium erumperet, sed maiore cum reverentia et honore tanto de principe loqueretur.</s>
					<s n="16" xml:lang="la" type="auto">Sic truculentissimi huius latrocinii conscii sive consiliarii ora nobis occludere non erubescunt, ne scapham et ligonem suis vocemus nominibus.</s>
					<s n="17" xml:lang="la" type="auto">Valde metuo, ne arcum, quem plus satis aliorum suasu intendunt, praeter opinionem citius et spe periculosius frangant.</s>
					<s n="18" xml:lang="la" type="auto">Nolunt contenti esse, ut pristinus status et abusus redeat; sed maiora petunt et <foreign xml:lang="el">αναρψιαν</foreign> in huiuscemodi mercatura affectant.</s>
				</p>
				<p>
					<s n="19" xml:lang="la" type="auto">Haec ocyssime ad te, quem d. consul, d. Campellus, d. Pontisella, d. Carolus et Victor cum caeteris omnibus quam amicissime salutant.</s>
					<s n="20" xml:lang="la" type="manual">1573.</s>
					<s n="21" xml:lang="la" type="auto">Curię 19. octobris.</s>
				</p>
				<p>
					<s n="22" xml:lang="la" type="auto">Tuae praestantiae subiectissimus Thobias Eglinus.</s>
					<s n="23" xml:lang="la" type="auto">Amplissimo viro d. Heinrycho Bullingero, Tigurinae ecclesię antistiti praeclarissimo, d. suo singulari observantia reverendissimo.</s>
				</p>
				<p>
					<s n="24" xml:lang="de" type="auto">Zürich.</s>
				</p>
			</div>
		</body>
	</text>
</TEI>
