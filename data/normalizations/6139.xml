<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6139">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6139</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quanta ex tuis, vir clarissime, literis sim affectus laeticia, dicere vix possum, quo enim longius a vobis, patribus et fratribus in Christo reverendis, absum, eo mihi vel minima vestri recordatio longe gratissima est.</s>
				</p>
				<p>
					<s n="3" xml:lang="la" type="auto">Ceterum epistola tua, summa et gravitate et pietate quid mihi optatius contingere poterat?</s>
					<s n="4" xml:lang="la" type="auto">Hanc enim, ubi primum illa in manus meas pervenit, ante alias arripui summaque cum aviditate perlegi non oblitus immensas deo opt. max. agere gratias, qui tanto me amico ornare dignatus sit.</s>
				</p>
				<p>
					<s n="5" xml:lang="la" type="auto">At tibi ingentes et habeo et ago gratias, quod hucusque mei memoriam retinueris.</s>
					<s n="6" xml:lang="la" type="auto">Utinam mihi aliquid tandem in mentem venire possit, quo tantum tibi beneficium renumerare pro dignitate queam.</s>
				</p>
				<p>
					<s n="7" xml:lang="la" type="auto">Quae de venerando trinitatis mysterio literis tuis breviter quidem at erudite et sapienter scripsisti, longe sunt gratissima, communicabo ea cum Threcio et caeteris fratribus, qui te mecum una pari observantia colunt et venerantur.</s>
					<s n="8" xml:lang="la" type="auto">Nova ex nostris partibus multa sunt, quae scribam, quae nihil fere in se boni habent, adeo iam omnia malorum plena sunt.</s>
					<s n="9" xml:lang="la" type="auto">Mundus iam totus turbari et sursum attolli videtur, ut tandem lapsu, ut ille inquit, graviore ruat.</s>
				</p>
				<p>
					<s n="10" xml:lang="la" type="auto">Ecclesia apud nos novis istis dogmatibus vehementer turbatur, adeo ut iam<foreign xml:lang="el">αδθνατον</foreign> videatur humanitus id virus extingui posse, <foreign xml:lang="el">αλλα τα αδθνατα παρα ανΞρςποισ δθνατα εστι παρα Ξες</foreign>, is tandem aliquando cohercebit hostes ecclesiae suae.</s>
					<s n="11" xml:lang="la" type="auto">Nos hic in dies crucem graviorem a domino exspectamus, nam quod hactenus in pace viximus, misericordię domini est, at nunc cum tot pericula immineant, quid aliud faciemus?</s>
					<s n="12" xml:lang="la" type="auto">Expectabimus nimirum elevatis capitibus advenientem dominum, interea vero non movebimur auxilio dei, etiam si commoveatur terra et concidant montes in cor maris.</s>
				</p>
				<p>
					<s n="13" xml:lang="la" type="auto">Bellum nobis cruentum cum atrocissimo hoste Moscho geritur assidue, pugnatur nunc conductitio milite brevique totius regni generalis expeditio futura metuitur.</s>
				</p>
				<p>
					<s n="14" xml:lang="la" type="auto">Et ut uno verbo dicam, nihil iam boni in mundo hoc agi videmus, certe nil aliud iam auditur praeter hereses, dissensiones, inimicicias, bella, cedes etc.</s>
				</p>
				<p>
					<s n="15" xml:lang="la" type="auto">In his tamen procellis, quod unicum est nostrum solatium, Christus sponsam suam ipse tuetur et custodit ab omnibus malis.</s>
					<s n="16" xml:lang="la" type="auto">Vos precibus vestris ut nos adiuvetis, oramus.</s>
				</p>
				<p>
					<s n="17" xml:lang="la" type="auto">Reverendis collegis tuis omnibus fratribus in Christo observandis plurimam ex me salutem dices nec non coniugi tuae, matronae piissimae, et liberis omnibus.</s>
				</p>
				<p>
					<s n="18" xml:lang="la" type="auto">Fratrem meum ut tibi commendatum habeas, etiam atque etiam oro.</s>
					<s n="19" xml:lang="la" type="auto">Vale, vir clarissime, quod si quando Genevam literas mittes, salutabis d. Calvinum et Bezam.</s>
				</p>
				<p>
					<s n="20" xml:lang="la" type="auto">Iterum vale.</s>
				</p>
				<p>
					<s n="21" xml:lang="la" type="auto">Datae Ostrorogi 18. maii 1564.</s>
				</p>
				<p>
					<s n="22" xml:lang="la" type="auto">Peto ut literarum ruditati ignoscas, quas ne corrigere quidem vacabat.</s>
				</p>
				<p>
					<s n="23" xml:lang="la" type="auto">Tuae praestantiae addictissimus amicus Venceslaus ab Ostrorog manu sua.</s>
					<s n="24" xml:lang="la" type="auto">Reverendo viro pietate et singulari praedito eruditione domino Heinricho Bullingero, ecclesiae Tigurinae pastori vigilantissimo, domino et in Christo patri summa cum fide et observantia colendo.</s>
				</p>
				<p>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
