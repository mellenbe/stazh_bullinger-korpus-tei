<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9681">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9681</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Non desino tibi molestus esse, colendissime domine, et occasionem semper ad te scribendi ex rebus Italicis capere.</s>
					<s n="3" xml:lang="la" type="auto">Ex tuis autem longis, quas nudiustertius ad me miseras, intelligere non potui te priores meas, quibus duo exempla rerum novarum Italicarum incluseram, accepisse.</s>
					<s n="4" xml:lang="la" type="auto">Ut autem scripsisti Gallum pro aqua monstrata ignem perditionis exhibere, ita profecto hic accidit.</s>
					<s n="5" xml:lang="la" type="auto">Interpres enim eius persuadere nostris voluit regem nonnisi pacem cupere et militem terminos suos tutandi causa exposcere tantum.</s>
					<s n="6" xml:lang="la" type="auto">Petiit tria tantum signa et evocatis tribus capitibus praeter ordinem consuetum omnia egit.</s>
					<s n="7" xml:lang="la" type="auto">Debet rex, si militem petit, suis sumptibus comitia celebrare, in quibus instructi a communitatibus legati regis postulationem aut admittant aut reiiciant; ille autem sumptibus parcens aliquot tantum capita evocavit, quę sine ullis comitiis habitis postulationem ipsius statim ad communitates referant.</s>
					<s n="8" xml:lang="la" type="auto">Curienses nostri noluerunt illi quicquid concedere.</s>
					<s n="9" xml:lang="la" type="auto">Quid alibi autem sit futurum, ignoro.</s>
					<s n="10" xml:lang="la" type="auto">Ego sane miror, quod homines istos non pudeat nec pudeat magistratum, quod talem quaestionem populo proponant, num velint latronem iuvare et periurum regem ad excindendas fratrum nostrorum relliquias, nec peperci hic illis, cum tribus essent convocandae.</s>
					<s n="11" xml:lang="la" type="auto">Si plaerique in Rhetia militem denegaverint, non pietas in causa erit, sed a. quod praeter ordinem petiit, b. quod tantum 3 signa, c. quod primores muneribus nondum satis sint uncti.</s>
					<s n="12" xml:lang="la" type="auto">Etsi vero post concionem meam tuas acceperim demum, in quibus dolus regis detegitur, communicavi tamen rem ipsam cum d. consule, qui te humanissime salutat.</s>
					<s n="13" xml:lang="la" type="auto">- Mera est collusio, qua Gantnerus agit; simulavit se solum versurum et ideo vaccas vendidit, ut maiora sibi comparet.</s>
					<s n="14" xml:lang="la" type="auto">Hinc nostri ita sunt perculsi tamque saucio animo hoc ipsius propositum acceperunt, ut liberum illi fecerint hic subsistere, etiamsi a coenae Christi participatione abhorreat eaque re satis declaret, quam a nostra confessione sit alienissimus factus.</s>
					<s n="15" xml:lang="la" type="auto">Putant facile illum tolerari posse, modo neminem in suam opinionem secum trahat, quasi vero ministri exemplum, etsi mutus etiam fuerit, adeo enorme et impium impietatis aliis maioris non sit futurum scandalo et corruptioni.</s>
					<s n="16" xml:lang="la" type="auto">Potius nos expellerent, quam lupum istum callidissimum et vafrum, mirarique non desino, quo tandem tanta impietas et inconstantia in istis hominibus sit eruptura.</s>
					<s n="17" xml:lang="la" type="auto">- Episcopus noster cupit ex literis nescio quibus persuadere omnibus Han[n]ibalem illum adhuc superesse nec ex vulnere ictus bombardici obiisse, et ita, quae lubenter videret et cuperet ita esse, somniat.</s>
				</p>
				<p>
					<s n="18" xml:lang="la" type="auto">Nunc iterum causa illa Ingaddinensium in Superiore Foedere tractatur.</s>
				</p>
				<p>
					<s n="19" xml:lang="la" type="auto">Vale, vir amplissime; nostri omnes te reverenter salutant.</s>
					<s n="20" xml:lang="la" type="auto">Ocyssime 1574. 25. maii Curię Rh[etorum].</s>
				</p>
				<p>
					<s n="21" xml:lang="la" type="auto">Tuae amplitudini subiectissimus Th[obias] Ic[onius].</s>
					<s n="22" xml:lang="la" type="auto">Amplissimo viro d. d. Heinrycho Bullingero, Tigurinę ecclesię antistiti primario, domino suo patri reverendissimo.</s>
				</p>
				<p>
					<s n="23" xml:lang="de" type="auto">Zürich.</s>
				</p>
			</div>
		</body>
	</text>
</TEI>
