<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6228">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6228</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripsi heri ad te.</s>
				</p>
				<p>
					<s n="3" xml:lang="la" type="auto">Interea vester ille cursor citato cursu venit; nam 9a augusti Tiguro discedens 10a eiusdem mensis circa coenam hic fuit.</s>
					<s n="4" xml:lang="la" type="auto">Audimus tumultuari adhuc Svitenses; oramus autem dominum, ut eas compescat.</s>
				</p>
				<p>
					<s n="5" xml:lang="la" type="auto">Redibit hic ad vos quoque festinanter; ideo plura non possum nec etiam multa habeo, nisi quod Beza ad te scribit de foedere illo Gallico.</s>
				</p>
				<p>
					<s n="6" xml:lang="la" type="auto">Scis, quantopere illud urgeat et quibus conditionibus; interea ostendit regem non velle separatos nos habere articulos a reliquis Helvetiis; posse quidem nos privatim aliquas conditiones praeservare, praesertim ut salvum maneat edictum ipsius de libertate doctrinae evangelicae.</s>
				</p>
				<p>
					<s n="7" xml:lang="la" type="auto">Ego vero metuo, ne fiat nobis quod Schmalkaldicis, ut, dum res sacras politicis istis foederibus coniungere volumus, amittamus et puritatem doctrinę et libertatis quoque magnam partem.</s>
				</p>
				<p>
					<s n="8" xml:lang="la" type="auto">Veniet hodie Friburgum mareschallus quidam Galliae huius rei gratia, cum illi cum magno apparatu obviam procedent.</s>
				</p>
				<p>
					<s n="9" xml:lang="la" type="auto">Veniet idem propediem ad nos; nam et hic multus pro illo fit apparatus.</s>
					<s n="10" xml:lang="la" type="auto">Metuo itaque, ne peregrini illi volucres a synceritate et simplicitate doctrinae et disciplinę nostrae tandem nos abducant.</s>
				</p>
				<p>
					<s n="11" xml:lang="la" type="auto">Cupio interea piis in Gallia optime consultum; sed dum in homines nimis speramus et carnis auxilia quaerimus, amittimus auxilium divinum.</s>
				</p>
				<p>
					<s n="12" xml:lang="la" type="auto">Scio nostros hac de re tecum agere; sed tu pulchre dissimulas.</s>
					<s n="13" xml:lang="la" type="auto">Oro ergo, ut mihi tuum iudicium significes; opus enim nos, si ullibi, praesertim in hac re coniunctos esse, praesertim cum Beza tantopere utrisque instet.</s>
					<s n="14" xml:lang="la" type="auto">Bene vale.</s>
				</p>
				<p>
					<s n="15" xml:lang="la" type="auto">Saluta uxorem, liberos, generos, amicos.</s>
					<s n="16" xml:lang="la" type="auto">Bernae 11. augusti, hora 12. meridiana.</s>
				</p>
				<p>
					<s n="17" xml:lang="la" type="auto">Hallerus tuus semper.</s>
				</p>
				<p>
					<s n="18" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo et compatri summe semper observando.</s>
				</p>
				<p>
					<s n="19" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
