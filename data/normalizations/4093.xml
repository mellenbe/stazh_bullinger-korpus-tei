<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4093">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4093</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Spero meas tibi, vir praestantissime, literas non ita pridem scriptas esse redditas.</s>
					<s n="3" xml:lang="la" type="auto">Nunc non est, quod illis adiiciam, nisi quod in Gal iis persequtio magis atque magis fervet.</s>
					<s n="4" xml:lang="la" type="auto">Rerum potiuntur Guysiani fratres, capitales Christi et evangelii eius hostes.</s>
				</p>
				<p>
					<s n="5" xml:lang="la" type="auto">Caeteri, quibus satis cognitus est Christus, omnia dissimulant et simulant eversi cura huius seculi atque adeo caecati rerum terrenarum desiderio.</s>
					<s n="6" xml:lang="la" type="auto">Nuper capti sunt multi Lutetiae, qui in domo nobilis cuiusdam matronae convenerant in coetum sacrum.</s>
				</p>
				<p>
					<s n="7" xml:lang="la" type="auto">Rex Navarrae et regina [vid]ua quoque dissimulare omnia dicuntur, nescio quam vere.</s>
					<s n="8" xml:lang="la" type="auto">Proinde video verissimas esse illas aeternae veritatis sententias: Quam difficile est divitem ingredi in regnum dei, item: "Nolite confidere in principibus neque in filiis hominum, in quibus non est salus" [Ps 146, 3 (145, 2f Vulg.)].</s>
					<s n="9" xml:lang="la" type="auto">Video itaque causam hanc relictam esse in manibus omnipotentis dei, qui procul dubio ipsam invitis interim omnibus impiis tuebitur et promovebit.</s>
					<s n="10" xml:lang="la" type="auto">Nam tota Anglia Christum amplexa est, tota Scotia evangelium recepit et Gallos eiecit, qui insolenter (ut fere solent) se gessere.</s>
				</p>
				<p>
					<s n="11" xml:lang="la" type="auto">Quo nomine quondam eiecti sunt etiam ex regno Neapolitano et ex Mediolano etc.</s>
					<s n="12" xml:lang="la" type="auto">Metuunt quidam bellum reparandum inter Angliam et Galliam; sed cum mercatores nostri Francfurto nondum redierint et literas ex Anglia nondum attulerint, [al]ias copiosius de his scribam.</s>
					<s n="13" xml:lang="la" type="auto">Filius meus Christophorus Tarvisii apud d. Ieronymum de la Gessia in augusto aegrotavit.</s>
					<s n="14" xml:lang="la" type="auto">Spero illum revaluisse.</s>
				</p>
				<p>
					<s n="15" xml:lang="la" type="auto">Misi ad ipsum pecunias per Tigurinum civem Patavium hoc mense proficiscentem et item per Augustam Vindelicorum, ut ei nihil deesse putem.</s>
					<s n="16" xml:lang="la" type="auto">Si tamen coronato uno aut altero indiguerit, quaeso, des illi mutuo, si quid eius intellexeris.</s>
					<s n="17" xml:lang="la" type="auto">Has vero literas ei inscriptas mature et tuto mittas, etiam atque etiam oro.</s>
				</p>
				<p>
					<s n="18" xml:lang="la" type="auto">Mei omnes te, Ioannem nostrum et omnes tuos salutant.</s>
					<s n="19" xml:lang="la" type="auto">Salvus sit uterque pater tuus et d. Rodolphus et d. Traversus.</s>
				</p>
				<p>
					<s n="20" xml:lang="la" type="auto">Vale.</s>
				</p>
				<p>
					<s n="21" xml:lang="la" type="auto">Tiguri die Michaelis 1559.</s>
				</p>
				<p>
					<s n="22" xml:lang="la" type="auto">Bullingerus tuus.</s>
				</p>
				<p>
					<s n="23" xml:lang="la" type="auto">Laurentius Lumaga a patre creditas pecunias et mihi propter Hectorem debitas bona fide numeravit etc.</s>
					<s n="24" xml:lang="la" type="auto">Clarissimo viro d. Friderycho a Salice, comitatus Clavennensis comissario dignissimo, domino suo colendo et fratri [charissimo].</s>
					<s n="25" xml:lang="de" type="auto">Cleven oder Samada in Bünden.</s>
				</p>
			</div>
		</body>
	</text>
</TEI>
