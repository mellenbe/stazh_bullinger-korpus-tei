<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4884">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4884</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Te, reverende in Christo pater, non recte habere, dolet mihi admodum.</s>
				</p>
				<p>
					<s n="3" xml:lang="la" type="auto">Scio ego te desiderare dissolvi et esse cum Christo,<note target="fn1" type="footnote"/> quod certe multo longeque melius est, caeterum manere in carne magis necessarium propter nos et afflictam Christi ecclesiam.</s>
					<s n="4" xml:lang="la" type="auto">Et certo scimus, quod mansurus sis in nostrum gaudium et profectum fidei.</s>
				</p>
				<p>
					<s n="5" xml:lang="la" type="auto">Alioqui cum omnia sint perturbata adeoque exulcerata, beatos illos merito praedicare possumus, qui in domino moriuntur.</s>
					<s n="6" xml:lang="la" type="auto">Tu vero, mi pater, cum non recte valeas, cur scribendi negotium non aliis das?</s>
					<s n="7" xml:lang="la" type="auto">Essent mihi filiorum tuorum, hominum mihi amicissimorum literulae et ipsae gratissimae.</s>
					<s n="8" xml:lang="la" type="auto">Tu illis summam quandam obiter et oretenus delineares; ipsi postea scriptis suis omnia uberius prosequerentur.</s>
					<s n="9" xml:lang="la" type="auto">Alioquin literas tuas exosculor et ut <foreign xml:lang="el">κειμηλια</foreign> repono; sed nolui te negligere tamen valetudinem tuam.</s>
					<s n="10" xml:lang="la" type="auto">Sed quibus te remuneror?</s>
					<s n="11" xml:lang="la" type="auto">Mirum est, quantum apud nos sit silentium; fratres nihil ex Valletelina vel Clavenna scribunt, procul dubio, quod de meo ad nostros reditu nondum illis constet.</s>
				</p>
				<p>
					<s n="12" xml:lang="la" type="auto">Venit quidam ad nos ex Germania, vir fide dignus, qui et ipse Luggarno propter evangelii confessionem voluntarie exulat, qui affirmat se cum mercatoribus Norimbergae audisse Philippum regem urgere pontificem, ut ipse in propria persona (ut loquuntur) concilium invisat; quod si facere detrectet, se quoque non aditurum concilium, qui alioquin ipse interesse cogitarit.</s>
					<s n="13" xml:lang="la" type="auto">Sunt deinde alii, qui nuntient Turcam in regnum Neapolitanum incursionem fecisse et aliquot hominum millia abduxisse, Genuenses autem esse in maxima trepidatione; sed de hoc ultimo nihil affirmare possum; dicit tamen dominus Philippus se in duobus locis audisse.</s>
					<s n="14" xml:lang="la" type="auto">Alii scribunt Turcam circa Sophy occupatum.</s>
				</p>
				<p>
					<s n="15" xml:lang="de" type="auto">Der alte Landtrichter von Capell kommt jetzt von Cläven, zeigt an, als er ausser geritten, habe man im Herzogtum Mailand von gutem Frieden gesagt; das zu Wahrzeichen lasse man aus dem Herzogtum Mailand den Clävneren und Veltlineren viel Frucht zukommen.</s>
					<s n="16" xml:lang="la" type="auto">Sed ego cogito regem Philippum ita velle delinire Rhetos, scis quare.</s>
				</p>
				<p>
					<s n="17" xml:lang="la" type="auto">Ita nihil certi scribere possum.</s>
				</p>
				<p>
					<s n="18" xml:lang="la" type="auto">Uterque consul affirmat se plane nihil ex Italia audire.</s>
				</p>
				<p>
					<s n="19" xml:lang="la" type="auto">Si quid habuero, non deero; interim cupide expecto eventum huius conventus Gallici ad 20. iulii indict; deus faxit, ut optata et laeta audiamus.</s>
				</p>
				<p>
					<s n="20" xml:lang="la" type="auto">Vale, reverende in Christo pater, utque diu valere possis, deus te ecclesię suae incolumem conservet.</s>
					<s n="21" xml:lang="la" type="auto">Valeant et tui omnes.</s>
				</p>
				<p>
					<s n="22" xml:lang="la" type="auto">Nostri valent et te tuosque salvere cupiunt.</s>
					<s n="23" xml:lang="la" type="auto">Curię 21. iulii anno domini 1561.</s>
				</p>
				<p>
					<s n="24" xml:lang="la" type="auto">Tui observantissimus Ioannes Fabricius.</s>
					<s n="25" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino et patrono suo semper colendo.</s>
				</p>
			</div>
		</body>
	</text>
</TEI>
