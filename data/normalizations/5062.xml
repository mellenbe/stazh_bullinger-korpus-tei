<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5062">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5062</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ego, reverende pater, hodie demum, qui est 17. huius mensis, tuas accipio.</s>
				</p>
				<p>
					<s n="3" xml:lang="la" type="auto">Remittam, si possum, omnia bona fide.</s>
				</p>
				<p>
					<s n="4" xml:lang="la" type="auto">Scripsi ante 8 dies tumultuarie admodum; sed tunc nemo erat, cui darem; mitto tamen exemplar illud, ut videas me voluisse satisfacere.</s>
					<s n="5" xml:lang="la" type="auto">D. Fridericus non venit; scribo ad illum omnia, si possum, diligenter.</s>
				</p>
				<p>
					<s n="6" xml:lang="la" type="auto">Iam conveni d. Herculem a Salicibus; negat ille verum esse, quod tamen constantissimus rumor de Jurtz affirmavit, et dicit Venetos sibi quidem a Philippo providere, existimare tamen Philippum nihil tentaturum.</s>
					<s n="7" xml:lang="la" type="auto">(Ita posthac non amplius credam omnibus, licet, quae de Jurtz scripsi, ex consulibus habui ipsis).</s>
					<s n="8" xml:lang="la" type="auto">Vigilant Veneti.</s>
					<s n="9" xml:lang="de" type="auto">Die 3 Orte haben ihre Botschaft hier gehabt, begehrt, das d. Beccaria und der Schulmeister geurlaubet werden.</s>
					<s n="10" xml:lang="de" type="auto">Aber man hat ihnen den Pitz nicht gelassen; man setzt es der Gemeinde heim.</s>
				</p>
				<p>
					<s n="11" xml:lang="de" type="auto">Die sollen darum mehren; das Meer soll gelten.</s>
					<s n="12" xml:lang="la" type="auto">D. Beccaria iam, ut audio, Clavennae est; speramus eum posse ibidem locum habere.</s>
				</p>
				<p>
					<s n="13" xml:lang="la" type="auto">D. Vergerius hic versatur iam aliquot dies.</s>
					<s n="14" xml:lang="la" type="auto">Praetendit ille legationem principis; sed pauci credunt.</s>
				</p>
				<p>
					<s n="15" xml:lang="la" type="auto">Existimavit comitia frequentiora iam futura; ignoravit responsum datum pontifici.</s>
					<s n="16" xml:lang="la" type="auto">Venit, ut confirmaret Rhetos; sed edito in hoc libello papistas nostros plurimum exasperavit.</s>
					<s n="17" xml:lang="la" type="auto">Multa conquestus coram, quod tu sine causa ab illius amicitia discessisses; sed cum et ipse quaedam dicturus essem, noluit me audire.</s>
					<s n="18" xml:lang="la" type="auto">Hoc enim vitii habere videtur, ut omnia et dixisse et fecisse solus videri velit.</s>
				</p>
				<p>
					<s n="19" xml:lang="la" type="auto">Multa de sacramento dixit sed est lubricus et sibi multa contradicit.</s>
				</p>
				<p>
					<s n="20" xml:lang="la" type="auto">Venit ad te ipse, ita recepit, et dicit se cupere tecum redire in gratiam.</s>
					<s n="21" xml:lang="la" type="auto">De Tridentino concilio, quo dicit se quoque profecturum, multa (ego credo, quantum possum); ipse te edocebit.</s>
					<s n="22" xml:lang="la" type="auto">Dicit 4 cardinales ibi legatos versari et inter hos cardinalem Mantuanum et Hosium, praeterea circiter 40 episcopos.</s>
					<s n="23" xml:lang="la" type="auto">Misissem libellum d. Vergerii; sed quia ipse ad vos venit, secum feret.</s>
					<s n="24" xml:lang="la" type="auto">Si ad concilium profecturus est, non ipse solus loquetur, sed et alios audire cogetur.</s>
				</p>
				<p>
					<s n="25" xml:lang="la" type="auto">Nunc non plura possum.</s>
				</p>
				<p>
					<s n="26" xml:lang="la" type="auto">Plura, si opus est, scribam cum evangelista Luggarnensi; nunc aliorsum avocor.</s>
				</p>
				<p>
					<s n="27" xml:lang="la" type="auto">Vale, reverende pater, cum tuis omnibus quam felicissime.</s>
					<s n="28" xml:lang="la" type="auto">Salutant te nostri et inprimis Hercules a Salicibus.</s>
				</p>
				<p>
					<s n="29" xml:lang="la" type="auto">Curię 17. octobris anno 1561. festinantissime; non relegi.</s>
					<s n="30" xml:lang="la" type="auto">T[uus] Fabricius.</s>
				</p>
				<p>
					<s n="31" xml:lang="la" type="auto">Remittam tua cum evangelista.</s>
				</p>
				<p>
					<s n="32" xml:lang="la" type="auto">Amplissimo viro d. Heinrycho Bullingero, ecclesię Tigurinae antistiti vigilantissimo, domino et patrono suo semper honorando.</s>
					<s n="33" xml:lang="de" type="auto">Zürich<note type="misc">von anderer Hand.</note>.</s>
				</p>
			</div>
		</body>
	</text>
</TEI>
