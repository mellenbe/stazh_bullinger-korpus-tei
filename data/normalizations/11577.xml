<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11577">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11577</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino etc.</s>
				</p>
				<p>
					<s n="2" xml:lang="la" type="auto">Misi ad te multis ab hinc diebus literas,<note target="fn2" type="footnote"/> pater colendissime, quarum responsum, cum quaedam ad me pertinentia insint, avide expecto.</s>
					<s n="3" xml:lang="la" type="auto">Discessit<pb type="edition" next="220"/> enim heri<note target="fn3" type="footnote"/> illustrissimus <persName ref="p169" cert="high">Hessorum</persName> princeps venia ab imperatore impetrata relictis tantum consiliariis<note target="fn4" type="footnote"/>, <persName ref="p719" cert="high">Draconite</persName> et <persName ref="p171" cert="high">Pistorio</persName>.</s>
					<s n="4" xml:lang="la" type="auto">Dum<note target="fna" type="footnote"/> vero hic nobiscum erat, res meae omnes in portu erant constitutae,<note target="fn5" type="footnote"/> quoniam et meos et equi sumptus levabat.</s>
					<s n="5" xml:lang="la" type="auto">Quid autem nunc futurum sit, adhuc incertus sum.</s>
					<s n="6" xml:lang="la" type="auto">Ego quidem illorum mensas adire possum libere; de equo vero hodie fortassis consultabitur.</s>
					<s n="7" xml:lang="la" type="auto">Qui si per me alendus esset, sumptus me hercle mihi vix forent tolerandi.</s>
					<s n="8" xml:lang="la" type="auto">Quare in tempore a vobis per priores literas consilium petii; quae responsionem causa remoretur, vęhementer admiror.</s>
				</p>
				<p>
					<s n="9" xml:lang="la" type="auto">Quod vero comitia attinet, etsi quaedam sint scitu digna, tamen multa dubia et incerta sunt, multa tuto literis committi ita, ut sunt, non possunt.</s>
				</p>
				<p>
					<s n="10" xml:lang="la" type="auto">Miras hic tentationes exercuit satanas per concordantiariorum spiritus, qui revera plus negotii piis fratribus fecere, quam qui se manifestos relligionis hostes profitentur.</s>
					<s n="11" xml:lang="la" type="auto">Sunt enim, qui, dum aut summos monarchas<note target="fn6" type="footnote"/> metuunt aut nimio zelo ad pacis studium trahuntur, multas etiam papatus reliquias sacrę scripturae repugnantes recipere conabantur, ut vel hoc pacto et adversarii evangelii praedicationem reciperent<note target="fn7" type="footnote"/>.</s>
					<s n="12" xml:lang="la" type="auto">Fuit res hęc agitata multis diebus per principes et doctos viros.</s>
					<s n="13" xml:lang="la" type="auto">Vicit tamen adhuc veritas domini inexpugnabilis.</s>
				</p>
				<p>
					<s n="14" xml:lang="la" type="auto">Describitur nunc a cunctis imperii statibus liber<note target="fn8" type="footnote"/> ille concordantiarum discordantium<note target="fn9" type="footnote"/> ab imperatore propositus, quo descripto nostri paucis, quid sentiant, respondebunt, nec diutius relligionis negotio inherebitur.</s>
					<s n="15" xml:lang="la" type="auto">Quo finito quid hic faciam, videre non possum; ita enim omnia aguntur, ut finem certum ex omnibus actis cognoscere nullum possis.</s>
					<s n="16" xml:lang="la" type="auto">Quod vero religionem attinet, omnes desperarunt.</s>
					<s n="17" xml:lang="la" type="auto">Vident enim maximam illam spem et pollicitationes non in hoc factas ab adversariis, ut ipsi veram doctrinam discere, sed nostros in papatus barathrum retrahere vellent.</s>
					<s n="18" xml:lang="la" type="auto">Sunt nunc quidam principes, qui et caesarem hortantur, ut publicam <persName ref="p1332" cert="high">Germaniae</persName> pacem stabiliat, ut principes foedere et concordia constringat; hinc enim religionis concordiam secuturam arbitrantur<note target="fn10" type="footnote"/>.</s>
					<s n="19" xml:lang="la" type="auto">Haec autem, ut scis, hominum consilia sunt, qui, ut<pb type="edition" next="221"/> Christus monet<note target="fnb" type="footnote"/>,<note target="fn11" type="footnote"/> regnum coelorum primo quaerere debebant; illi ex terrenis his et fucatis conciliationibus coelestia acquirere conantur.</s>
					<s n="20" xml:lang="la" type="auto">Sed hęc sunt praesentis saeculi ludibria, quibus dementatur.</s>
				</p>
				<p>
					<s n="21" xml:lang="la" type="auto">Ego spem pacis parvam, belli vero metum undique astare video.</s>
					<s n="22" xml:lang="la" type="auto">Apud Budam Ferdinandus tribus oppugnationibus, quas tentavit, ab oppidanis<pb type="scan" next="432"/> repulsus est magno militum detrimento<note target="fn12" type="footnote"/>.</s>
					<s n="23" xml:lang="la" type="auto">Caesa sunt, ut audio, aliquot millia.</s>
					<s n="24" xml:lang="la" type="auto">Indies tamen rumores a caesarianis de<note target="fnc" type="footnote"/> occupata <placeName ref="l202" cert="high">Buda</placeName> sparguntur,<note target="fn13" type="footnote"/> quos iam saepius vanos fuisse comperimus.</s>
					<s n="25" xml:lang="la" type="auto"><persName ref="p1332" cert="high">Imperatorem</persName> vero Turcarum<note target="fn14" type="footnote"/> et terra et mari adventare constans fama est.</s>
					<s n="26" xml:lang="la" type="auto">Quod si Ferdinandus Germanorum auxilio destitutus fuerit, brevi et Ungaria et <placeName ref="l35" cert="high">Austria</placeName> exuetur.</s>
					<s n="27" xml:lang="la" type="auto">Hoc enim <placeName ref="l35" cert="high">Austriaci</placeName> legati coram caesare hac septimana conquesti sunt<note target="fn15" type="footnote"/> se Turcę nisi imperii auxilio amplius resistere non posse; proinde se advenientem, nisi subveniatur, recepturos.</s>
				</p>
				<p>
					<s n="28" xml:lang="la" type="auto">Accedit huc aliud damnum, quo vix gravius ullum Ferdinando accidit.</s>
					<s n="29" xml:lang="la" type="auto">Hisce enim diebus arx <placeName ref="l863" cert="high">Pragensis</placeName> et maxima civitatis pars flammis absumpta est penitus una cum literis et privilegiis ad regnum Bohemiae pertinentibus<note target="fn16" type="footnote"/>.</s>
				</p>
				<p>
					<s n="30" xml:lang="la" type="auto">Sed hęc domini sunt iuditia, ut ii, qui miserorum hactenus de incendiariis querelam audire noluerunt, nunc idem malum in suis conspiciant.</s>
				</p>
				<p>
					<s n="31" xml:lang="la" type="auto">Pomerano quoque principi<note target="fn17" type="footnote"/> tria oppida conflagrarunt<note target="fn18" type="footnote"/> interim, dum optimus dux relligionis et pacis studio <placeName ref="l880" cert="high">Ratisbonam</placeName> commigravit<note target="fn19" type="footnote"/>.</s>
					<s n="32" xml:lang="la" type="auto">Quid tamen interim de incendiorum reo<note target="fn20" type="footnote"/> agatur, quaeris?</s>
					<s n="33" xml:lang="la" type="auto">Nihil prorsus.</s>
					<s n="34" xml:lang="la" type="auto">Principibus quotidie immixtus cum illis edit, potat et ludit.</s>
					<s n="35" xml:lang="la" type="auto">Quę res quem tandem finem sortitura sit, miror.</s>
					<s n="36" xml:lang="la" type="auto">Unus ex adversa parte est Constantiensis<note target="fnd" type="footnote"/> episcopus<note target="fn21" type="footnote"/>, qui eius congressum fugit et abominatur, imo dextram nuper publice porrigenti suam porrigere noluit<note target="fn22" type="footnote"/> adiiciens se rationem coram imperatore redditurum, si quidpiam hoc facto offenderetur.<pb type="edition" next="222"/></s>
				</p>
				<p>
					<s n="37" xml:lang="la" type="auto">Unum fere oblitus eram de literis <placeName ref="l1202" cert="high">Vitodurum</placeName> ad me missis,<note target="fn23" type="footnote"/> quarum argumentum adhuc nosti, opinor.</s>
					<s n="38" xml:lang="la" type="auto">De qua re<note target="fne" type="footnote"/> nuper cum<note target="fnf" type="footnote"/> Dionysio<note target="fn24" type="footnote"/> ecclesiarum nostrarum amantissimo contuli, cui quidem institutum placebat et principi etiam hoc indicaturum, si res postularet, promittebat, hoc autem rogabat<note target="fng" type="footnote"/> interim, annon et nostri iisdem cum illis (quibus se insinuare nunc conarentur) pacis et foederis conditionibus vivere et communia pericula experiri vellent<note target="fn25" type="footnote"/>.</s>
					<s n="39" xml:lang="la" type="auto">Ubi<note target="fnh" type="footnote"/>, cum promissionem mihi facere non liceret, hoc solum respondi me magistratum nostrum eo animo affectum reperisse, ut de illorum constantia, fide etiam et virtute nihil dubitem.</s>
					<s n="40" xml:lang="la" type="auto">Sed hęc omnia longiore descriptione non indigent; religionis enim consensum nullum video.</s>
					<s n="41" xml:lang="la" type="auto">Publica vero in politicis concordia sine pietatis et religionis consensu quam firma futura sit, ipse intelligis.</s>
					<s n="42" xml:lang="la" type="auto">Qui enim constans et durabile erit, cuius fundamentum in arena iactum est<note target="fn26" type="footnote"/>?</s>
				</p>
				<p>
					<s n="43" xml:lang="la" type="auto">De <persName ref="p188" cert="high">Erasmi</persName> nostri negotio<note target="fn27" type="footnote"/> cum <persName ref="p264" cert="high">Conrado</persName> Zvikio collocutus sum, quia eum mihi in hac re plurimum adesse posse videbam, qui etiam se multarum talium causarum patronum nunc esse dicebat, sed nullum iam de his agendis tempus aut occasionem esse, quoniam in comitiorum finem semper privata hęc reservantur.</s>
					<s n="44" xml:lang="la" type="auto">Memorem autem se mei futurum, ubi tulerit tempus, bona fide promisit.</s>
				</p>
				<p>
					<s n="45" xml:lang="la" type="auto"><pb type="scan" next="433"/>Quod princeps hactenus responsum distulit,<note target="fn28" type="footnote"/> negotiorum turbae causa sunt, quibus noctes et dies hic fuit obrutus.</s>
					<s n="46" xml:lang="la" type="auto">Respondebit autem, quam primum poterit.</s>
					<s n="47" xml:lang="la" type="auto">Dedit mihi ad te literas Dionysius,<note target="fn29" type="footnote"/> quas mittere nolui, quia, ut ipse perferrem, mandavit, quod me brevi facturum spero, si modo a vobis responsum acceperim.</s>
				</p>
				<p>
					<s n="48" xml:lang="la" type="auto">Salvum te cupiunt d. <persName ref="p719" cert="high">Draconites</persName> et <persName ref="p171" cert="high">Pistorius</persName>, qui per me scribent copiosissime;<note target="fn30" type="footnote"/> imprimis vero d. Megabachius<note target="fn31" type="footnote"/>, principis nostri medicus, hoc<pb type="edition" next="223"/> mihi iniunxit, cum heri currum conscenderet, ut eius nomine et te et omnes symmystas salutarem quam offitiosissime.</s>
					<s n="49" xml:lang="la" type="auto">Salutabis et tu nomine meo d. Werdmillerum<note target="fn32" type="footnote"/> quaestorem, d. <persName ref="p165" cert="high">Pellicanum</persName>, <persName ref="p14" cert="high">Theodorum</persName><note target="fn33" type="footnote"/>, Leonem<note target="fn34" type="footnote"/> et reliquos concionatores et lectores, praeceptores meos colendissimos.</s>
					<s n="50" xml:lang="la" type="auto">Summam vero salutem meis verbis imperti uxori<note target="fn35" type="footnote"/> et matri<note target="fn36" type="footnote"/> tuae, liberis<note target="fn37" type="footnote"/> et universae familiae.</s>
					<s n="51" xml:lang="la" type="auto">Vale bene, pater charissime.</s>
				</p>
				<p>
					<s n="52" xml:lang="la" type="auto"><placeName ref="l880" cert="high">Ratisbonae</placeName>, ex aedibus Hessiacis<note target="fn38" type="footnote"/>, 18. calendas iulii 1541.</s>
					<s n="53" xml:lang="la" type="auto">Tui observantissimus</s>
				</p>
				<p>
					<s n="54" xml:lang="la" type="auto">Rod. <persName ref="p84" cert="high">Gvaltherus</persName>.</s>
				</p>
				<p>
					<s n="55" xml:lang="la" type="auto">Adiiciendum<note target="fni" type="footnote"/> in fine est, quod omnes risuros puto: <persName ref="p737" cert="high">Eckius</persName>, papatus fortissimus Achilles, dum potat et scortatur solitum, in febrim et bubones<note target="fn39" type="footnote"/>, ut nominant, incidit,<note target="fn40" type="footnote"/> cui<note target="fnk" type="footnote"/> iam scinduntur tumidę medico ridente mariscae<note target="fn41" type="footnote"/>.</s>
					<s n="56" xml:lang="la" type="auto">Eius vero collega Markstaler<note target="fn42" type="footnote"/> dum <placeName ref="l513" cert="high">Ingolstadium</placeName> curru revehitur, dextrum crus confregit, nimirum in hoc, ut et animo et corpore claudicet.</s>
					<s n="57" xml:lang="la" type="auto">Hęc nova sunt et certa.</s>
				</p>
				<p>
					<s n="58" xml:lang="la" type="auto">Vale iterum.</s>
				</p>
				<p>
					<note type="address">[Adresse auf der Rückseite:]</note>
					<s n="59" xml:lang="la" type="auto">Pietate et eruditione clarissimo viro d. Heinrycho Bullingero, Tigurinae ecclesiae vigilantissimo antistiti, patri suo unice colendo.</s>
					<s n="60" xml:lang="de" type="auto">An M. Heinrich Bullinger<note target="fnl" type="footnote"/>, Predigt zu Zürich.</s>
				</p>
			</div>
		</body>
	</text>
</TEI>
