<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3121">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3121</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Post discessum Maccarii missi sunt tabelliones Basileam et Schaffhusium.</s>
					<s n="3" xml:lang="la" type="auto">Hi post aliquot dies responderunt sibi peroptimum videri, si Tigurini Bernam nomine 3 Urbium scribant hortenturque Bernates ad reparandam civitatem vel reparandum foedus offerantque suam hac in re operam, imo rogent, ut admittantur.</s>
					<s n="4" xml:lang="la" type="auto">Scripserunt nostri diligentissime et tabellionem eius scripti gratia Bernam miserunt, quo certius elicerent responsum; sed dimissus est tabellio sine responsione, quod senatui tum plurima essent negotia.</s>
					<s n="5" xml:lang="la" type="auto">Caeterum post aliquot dies mittitur tabellio a Bernensibus, qui literas a maiore etiam senatu, quem 200 vocant, missas attulit.</s>
					<s n="6" xml:lang="la" type="auto">In his multis exponunt, quid hactenus actum sit in hac c[aus]a, et quod Genevates non semel respuerint aut recipere noluerint aequabiles foederis conditiones.</s>
					<s n="7" xml:lang="la" type="auto">Unde colligunt, ne nunc quidem istos magni facere Bernatum amicitiam.</s>
					<s n="8" xml:lang="la" type="auto">Se itaque urbibus agere gratias maximas, negotium vero deo commendare.</s>
				</p>
				<p>
					<s n="9" xml:lang="la" type="auto">Hanc responsionem descriptam nostri Basilaeam et Schaffhusium miserunt postulantes interim ut cum comicia Badenae futura sint calend. febr[u.] legatis suis in mandatis dent, quid porro faciundum videatur.</s>
					<s n="10" xml:lang="la" type="auto">Tigurinis enim non videri cessandum a re incoepta.</s>
					<s n="11" xml:lang="la" type="auto">Ubi vero Badae urbium et pagorum legati convenerunt, nostrorum legati d. Habius cos.</s>
					<s n="12" xml:lang="la" type="auto">et d. Dumysius privatim vocarunt legatos Bas.</s>
					<s n="13" xml:lang="de" type="auto">et Schaffh.</s>
					<s n="14" xml:lang="la" type="auto">ac interrogarunt, quid consilii a dominis suis adferant.</s>
					<s n="15" xml:lang="la" type="auto">Responderunt, se intelligere velle, quid Tigurinis videatur, alioqui se nihil in mandatis accepisse.</s>
					<s n="16" xml:lang="la" type="auto">Nostri admirati responsum, subiecerunt sibi omnino videri utile et necessarium, ut coeptum negotium non deseratur etc.</s>
					<s n="17" xml:lang="la" type="auto">Isti dixerunt, se domum haec relaturos.</s>
				</p>
				<p>
					<s n="18" xml:lang="la" type="auto">Itaque nostri etiam hodie responsionem expectant.</s>
					<s n="19" xml:lang="la" type="auto">Nunc vero a clarissimo viro d. Habio cos.</s>
					<s n="20" xml:lang="la" type="auto">redeo, qui sperat senatum nostrum adhuc ab illis responsionem habiturum.</s>
					<s n="21" xml:lang="la" type="auto">Ac quoniam alia comicia ad 4. aprilis Badam sunt indicta, existimat ille amplissimum senatum Genevensem ante illa comicia certum habiturum aliquid ex literis nostrorum.</s>
					<s n="22" xml:lang="la" type="auto">Nostros enim arbitratur scripturos senatui vestro quid videatur tribus urbibus.</s>
					<s n="23" xml:lang="la" type="auto">Praeterea iussit d. cos.</s>
					<s n="24" xml:lang="la" type="auto">diligentissime te salutarem.</s>
				</p>
				<p>
					<s n="25" xml:lang="la" type="auto">Quando vero venturi sumus ad vos, nescio plane.</s>
					<s n="26" xml:lang="la" type="auto">Omnia hic frigore rigent et nivibus tecta sunt, ut nunc parum videatur commodum aliquo proficisci.</s>
					<s n="27" xml:lang="la" type="auto">Pro Osea tuo gratissimo mihi munere maximas tibi ago gratias.</s>
					<s n="28" xml:lang="la" type="auto">Ostendum illum et d. Martyri nostro.</s>
					<s n="29" xml:lang="la" type="auto">Intra dies 10 allatae sunt literae a d. Ioanne a Lasco scriptae Vratislaviae, quas tibi verbotim describi curavi, sicuti vides.</s>
					<s n="30" xml:lang="la" type="auto">Nos hic nihil dubitamus Philippum ex animo quaerere pacem: interea vero novimus adeo efferos esse caeterorum animos, ut quid de colloquio sperare debeamus, ignoremus.</s>
					<s n="31" xml:lang="la" type="auto">Scimus Philippum cum pauculis aliquot nihil apud istos posse.</s>
					<s n="32" xml:lang="la" type="auto">Oramus tamen dominum ut hoc negotium, de quo alias diligentius consultabimus, ad gloriam nominis sui dirigat.</s>
				</p>
				<p>
					<s n="33" xml:lang="la" type="auto">Vale, colendissime mi domine et frater in Christo charissime.</s>
					<s n="34" xml:lang="la" type="auto">Nostri te ac tuos omnes amicissime salutant.</s>
					<s n="35" xml:lang="la" type="auto">Tu saluta nobis symmystas et amicos nostros.</s>
				</p>
				<p>
					<s n="36" xml:lang="la" type="auto">Tiguri 25. februarii 1557.</s>
				</p>
				<p>
					<s n="37" xml:lang="la" type="auto">Tuus ex animo H. B.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
