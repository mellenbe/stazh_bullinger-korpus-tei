<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1385">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1385</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Mitto tibi tandem libros, quos in epistola tua signasti; reliqua non existant apud nos.</s>
					<s n="3" xml:lang="la" type="auto">Petri Martyris commentarium in 1. epist. ad Corinthios non venit.</s>
					<s n="4" xml:lang="la" type="auto">Qui autem libri apud nos edantur, nihil certi nunc temporis scribere possum, quum nondum sint absoluti; sed brevi diligenter omnes omnium libros, quos impressere, annotabo tibique mittam.</s>
				</p>
				<p>
					<s n="5" xml:lang="la" type="auto">De Turca audimus horrenda; occupavit in Hungaria munitissimum castrum, nec Hungaria habuit munitiorem locum ad defendendas Turcicas incursiones.</s>
					<s n="6" xml:lang="la" type="auto">Volunt Ferdinandini colligere exercitum, sed post acceptam cladem.</s>
					<s n="7" xml:lang="la" type="auto">Verum de iis quęstor<note type="margin">a.R.: G. Arnold</note> aerarius absque dubio plura ad te scripsit, quem audio literas ab Augusta accepisse variis de rebus, quem non potui nunc temporis alloqui, quia non visus neque mea negotia hactenus locum dedere illum accedendi.</s>
				</p>
				<p>
					<s n="8" xml:lang="la" type="auto">Parthenopolitani adhuc fortiter hostibus suis resistunt.</s>
					<s n="9" xml:lang="la" type="auto">Si Turca in armis esset, dissolveretur absque dubio exercitus Mauricianus in varias partes, quod quidam coniiciunt.</s>
					<s n="10" xml:lang="la" type="auto">Nihil denique certius est quam Anglicum sudorem in Brabantia grassari crudelissime in optimos quoque, etsi quidam adfirmant iam cessasse parum.</s>
					<s n="11" xml:lang="la" type="auto">Pestilens lues nos parum infestat.</s>
					<s n="12" xml:lang="la" type="auto">Myconius noster gravissime laborat domestico suo morbo, quem tandem absumet.</s>
				</p>
				<p>
					<s n="13" xml:lang="la" type="auto">Nicephori historiam excudet Oporinus, puto hac hyeme, quam Ferdinandus rex illi mittet; in Latinum sermonem translata est, nescio a quo, in qua varia quędam de ecclesiastico statu inveniemus ad concordiam ecclesiarum dissipatarum instituendam accommodatissima.</s>
					<s n="14" xml:lang="la" type="auto">Et Abadię quędam, historici ecclesiastici.</s>
					<s n="15" xml:lang="la" type="auto">Dominus variis opusculis iuvat ecclesiae reformationem; sed episcopi nolunt sapere, nolunt emendari.</s>
					<s n="16" xml:lang="la" type="auto">Pereant igitur cum ista pompa et pessimis institutis, quę quotidie excogitant, quo verbum dei obscurent.</s>
				</p>
				<p>
					<s n="17" xml:lang="la" type="auto">Papa quid agit, ubinam latet?</s>
					<s n="18" xml:lang="la" type="auto">De concilio, quid speras?</s>
					<s n="19" xml:lang="la" type="auto">Rumor apud nos est episcopum Moguntinum proficisci cum 40 equis ad concilium Tridentinum.</s>
					<s n="20" xml:lang="la" type="auto">Quando Helvetii aliquos mittent ad lanienam?</s>
					<s n="21" xml:lang="la" type="auto">Aiunt papam Ancone esse illicque monstri aliquid parturire.</s>
					<s n="22" xml:lang="la" type="auto">Non cessabit bestia suis dolis ecclesiam vexare, sed perire debet cum omnibus suis, fiat, fiat.</s>
					<s n="23" xml:lang="la" type="auto">Basileę 27. augusti 1551.</s>
					<s n="24" xml:lang="la" type="auto">Salutabis d. Theodorum, cui brevi literas et libellos dabo.</s>
				</p>
				<p>
					<s n="25" xml:lang="la" type="auto">T[uus] Gast[ius].</s>
				</p>
				<p>
					<s n="26" xml:lang="la" type="auto">D. Heinrycho Bullingero, pastori Tigurinae ecclesiae vigilantissimo.</s>
					<s n="27" xml:lang="de" type="auto">Zürich.</s>
				</p>
			</div>
		</body>
	</text>
</TEI>
