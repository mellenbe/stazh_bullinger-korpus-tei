<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization324">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #324</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Etsi iniquitas temporum a scribendi offitio manum meam aliquamdiu prohibuerit, amice frater, animus tamen et candor erga te meus ne momento quidem temporis unquam torpuit, quin absque intermissione intimis affectibus desyderavi saluberrima tua consuetudine, si non pręsens, per literas tamen, frui.</s>
					<s n="3" xml:lang="la" type="auto">Utinam concedatur mihi unicam tecum horam terere, antequam difficiliora difficultatibus perpessis experiar.</s>
				</p>
				<p>
					<s n="4" xml:lang="la" type="auto">Cęsar me atque mei similes III. Augusti a functione publica et a iuramento priori magistratu praestito liberavit et absolvit, ita ut penes [me] hactenus stetit aliam quęrere conditionem.</s>
					<s n="5" xml:lang="la" type="auto">Verum mihi tanquam veteri atque multiscio servitori visum est tam grave negotium summa cum modestia et humanitate tractare Sirtibus semel superatis in Scillam inicidam.</s>
					<s n="6" xml:lang="la" type="auto">Appellavi itaque atque rogavi recentem magistratum sępissime, ut me certiorem facerent, an per Cęsaream dimissionem a functionibus et contractu meo ante 12 annos cum senatu civitatis inito penitus liber essem necne, ad quod quęsitum in huncusque diem aliud responsum impetrare non potui, quam quod super huiusmodi negotio discernere solius sit Cęsaris; oportere itaque me ad declarationem Cęs[areanam] expectare.</s>
					<s n="7" xml:lang="la" type="auto">hoc pacto hucusque suspendor et valde dubius fio, quid facturus sim et quo me vertam, maxime etiam eam ob causam, cum locum vix excogitare quidem valeam, qui me capiat; adeo omnia circumquaque in precipiti et periculoso statu sunt.</s>
					<s n="8" xml:lang="la" type="auto">Te autem per fidem nostram oro, ut tuo mihi pręsens sis consilio, quomodo et ubi sedem quęram.</s>
					<s n="9" xml:lang="la" type="auto">Familia dei benignitate mihi numerosa est, facultas mediocris et fere prompta.</s>
					<s n="10" xml:lang="la" type="auto">Si qui pii exules aut profugi apud vos vel in viciniis sunt, fac mihi ipsorum casus significes illosque meo nomine quam diligentissime et salutes et soleris.</s>
					<s n="11" xml:lang="la" type="auto">Consules vestros, archigrammateum, Pellicanum, Bibliandrum, Gvalterum, Gessnerum, Gvolfium atque universam musarum istic coronam salutato.</s>
					<s n="12" xml:lang="la" type="auto">Nos hic ex Interim salutem quęrimus et pacem habemus.</s>
				</p>
				<p>
					<s n="13" xml:lang="la" type="auto">Hallero et Musculo, si is Tiguri est, ex me salutem dicito.</s>
					<s n="14" xml:lang="la" type="auto">Si rescribere volueris, literas ad dominum Vadianum dato, qui daturus est ad Jeronimum Sailerum, ex cuius amnu tuto ad me pervenient.</s>
					<s n="15" xml:lang="la" type="auto">Vale iterum atque iterum.</s>
					<s n="16" xml:lang="la" type="auto">28. Augusti 1548.</s>
				</p>
				<p>
					<s n="17" xml:lang="la" type="auto">Gregorius Lętus etc. tuus, Augustę ad cenobium Ulrichianum morans.</s>
				</p>
				<p>
					<note type="address">[Adresse:]</note>
					<s n="18" xml:lang="de" type="auto">Meinem günstigen, lieben Herren und Freunde, Herren Heinrichen Bullinger.</s>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
