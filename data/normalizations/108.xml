<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization108">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #108</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Ad longe gratissimas mihi literas tuas et schedas nonnullas ea sola caussa non respondi, quod nullus mihi ad manum esset nuncius fidelis, cui concrederem.</s>
					<s n="3" xml:lang="la" type="auto">Nunc commodum oblato amantissimo viro D. Ioanne, parocho ad Rinegum vallis Rheni, nihil habui potius, quam ut rescriberem, nec primum quidem te latere nolui me exemplum literarum Antronii mei, quod amplissimus senatus vester ad me bona fide Bertzio nostro reddendum misit summa diligentia perferendum curasse orasseque hominem, ut, quoniam eximiam benevolentiam urbis vestrae iam nunc perspectam haberet, deinceps deliberaret, qua via et reliquorum trium pagorum favorem ex caussae suae aequitate assequi atque impetrare liceret.</s>
					<s n="4" xml:lang="la" type="auto">Aget, arbitror, circumspecte bonus et pietatis amans homo et fidei certe plenus neque locum concedet offuciis et logis atra et acerba meditantis hypocritę.</s>
					<s n="5" xml:lang="la" type="auto">Verum de his forte ad te scripsit Bertzius; certo autem consuluit D. Holtzhabum, cuius unius fide et benevolentia res eius bona ex parte sartae tectae esse poterunt; id quod ego ex animo opto et dominum Cham precor, quo minus monstrum illud nobis offendiculorum pariat.</s>
				</p>
				<p>
					<s n="6" xml:lang="la" type="auto">De ministris Lausannę quod misisti, legi et mirari vecordiam satis non possum.</s>
					<s n="7" xml:lang="la" type="auto">Bucerum crediderim, quod bona tua gratia dixerim, id genus ignorationes ullis ministris inculcare minime.</s>
					<s n="8" xml:lang="la" type="auto">Est haec Gallicorum hominum prope sophistica subtililoquemtia (ut voce obiter Tertulliani utar), quae nihil habet solidi ac ne Scripturam quidem agnoscit, quae ministris plantationem et rigationem, id est opus externum et ipsum insigne et a domino ad vitam et salutem commissum traditumque, contribuit, soli Deo incrementum ex dono spiritus fidei 1. Corinth. 3. Agnosco autem (si isti forte obiecerint), et ministerio compromissum donum fidei, et ubi currit sermo fidei, aures percellens externas, ibi internas cordis donum fidei suscitet, sed non in omnibus nec ex ministri voluntate, sed es domini praenotione et his dumtaxat, qui sunt ad vitam aeternam ordinati.</s>
					<s n="9" xml:lang="la" type="auto">Proinde sermo ille Iesu Christi ad Paulum habitus Actor. 26., quo mittitur Paulus, ut oculos incredulorum aperiat et convertantur a tenebris ad lucem et a potestate Satanę ad deum.</s>
					<s n="10" xml:lang="la" type="auto">Praeterea illa verba Christi Actor. 18., quibus iubet Corinthi manere apostolum, quoniam ei multus populus sit in ea civitate, non hoc possunt, quod ministri credi debeant interni verbi habere donum, dum externum docent, sed hoc evincunt, dominum adesse ministris et bona sua voluntate iis donare lucem fidei, quibus vult quique ei soli noti sunt; nam huius solius est corda aperire, etiam dum verbum currit externum, sicut Philippis Lydię purpurariae cor aperiebat dominus, Actor. 17.</s>
					<s n="11" xml:lang="la" type="auto">Alioqui apostolus in primo illo suo ad Corinthum adventu pulverem pedum in Iudaeos non excussisset nec dira, sed salutatria eis precatus fuisset, qui doctrinam externi ministerii respuebant; contulisset enim gratiam eis fidei et a tenebris convertisset ad deum vivum per Iesum filium.</s>
					<s n="12" xml:lang="la" type="auto">Verum hoc munus Pauli non erat, sed Christi, qui cum Paulo erat.</s>
				</p>
				<p>
					<s n="13" xml:lang="la" type="auto">Non doluisset enim apostolus tanta cum animi consternatione Iudęorum incredulorum gratia, qui fratres erant iuxta carnem, pro quibus et anathema fieri cupiebat, ut se perdito isti salvi fierent, si penes apostolum stetisset vis et provincia spiritum domini conferendi et ad paenitentiam erroris animandi.</s>
				</p>
				<p>
					<s n="14" xml:lang="la" type="auto">Repente sese et dolori exemisset et magno se gaudio in aeterno salutis fructu fratribus collato exhilarasset.</s>
					<s n="15" xml:lang="la" type="auto">Sane nec ad Agrippam dicere coactus fuisset Actor. 26: Optarim a deo, non solum modica ex parte, verum etiam magna, non te modo, sed omnes etiam, qui me audiunt, hodie esse tales, qualis ego sum, exceptis vinculis meis etc.</s>
					<s n="16" xml:lang="la" type="auto">Quid facis Paule?</s>
					<s n="17" xml:lang="la" type="auto">Cure optas Agrippę et aliis, quod tute tuo ministerio interveniente praestare poteris, modo velis?</s>
					<s n="18" xml:lang="la" type="auto">Cur non illico hac et te molestia et alios sarcina incredulitatis liberas?</s>
					<s n="19" xml:lang="la" type="auto">Quid hic dicent Losannenses fratres, oro?</s>
					<s n="20" xml:lang="la" type="auto">Bona et firma haec et sana adeoque sarta tecta spiritus domini testimonia sunt, quae sane miror ipsos negligere.</s>
					<s n="21" xml:lang="la" type="auto">Longe magis dolet, quod Christum non accipiunt, istaec tam clare Matth. 10. edisserentem et aperte admonentem, ut, si qui sermonem ipsorum admissuri non sint, ab eis abeant et pulverem pedum excutiant, hoc est obstinacię damnent, quae Gehennae est obnoxia, nisi domino diversum visum fuerit, qui dat, quum vult, et dat, quibus vult.</s>
					<s n="22" xml:lang="la" type="auto">Certo enim omnibus datum non est nosse mysteria regni caelorum.</s>
					<s n="23" xml:lang="la" type="auto">Haec ad te, praeceptorem meum, dirigo, qui iudicium hac de re meum efflagitasti.</s>
					<s n="24" xml:lang="la" type="auto">Nunc profana tractemus.</s>
				</p>
				<p>
					<s n="25" xml:lang="de" type="auto">Herr Lienhart Beck hat Herrn Antoni Zillin, unserer Kirchen Dienern, eine Missiva zugeschrieben, aus welcher etwas dennoch zu erlernen ist; die schicke ich Euer Würde zu.</s>
					<s n="26" xml:lang="de" type="auto">Man achtet, er wolle unterstehen, den Stegen witzischet Papst und Frankreich zu spalten und sich mit Stärke zwischen sie zu legen.</s>
					<s n="27" xml:lang="de" type="auto">Da wird zu besorgen sein, er wird die Eidgenossen hinter sich zu halten auch mit etwas anschlagen verfasst sein; das wird man aber ab denen von Kostens erlernen.</s>
					<s n="28" xml:lang="de" type="auto">Haltet er die selben fast genädig, so wird unser Sache desto ernstlicher zu bedenken sein; haltet er sie roch, so mag man sich desto mehr Friedens loblicher Eidgenossenschaft versehen.</s>
					<s n="29" xml:lang="de" type="auto">Er wird erfahren, dass Frankreich nicht nur an einem Ende belästigt wird, so fern er seinen Gebharden von Sophoy einzusetzen willens sein wird, und ist zu besorgen, es werde die Summe des Anschlags sein, jedermann zu schaffen geben, damit niemand seiner Widerpartei dem anderen starke Hilfe tun möge.</s>
					<s n="30" xml:lang="de" type="auto">Und so ihm daselbst gelingen mag, so wird er auf einen erlangten Sieg zuletzt mit jeder Partie das Spiel führen, wie die Katze mit der Maus den Brauch hat etc.</s>
				</p>
				<p>
					<s n="31" xml:lang="de" type="auto">Gewiss ist es, dass der König zu polen und der Hochmeister oder Herzog zu Preussen in grosser und verfasster Rüstung ist; dann die Unsern davon gewiss anzeigen haben.</s>
					<s n="32" xml:lang="de" type="auto">So sind die in den Seestetten<note target="fn1" type="footnote"/> gleichermassen verfasst und ist Maydenburg noch unerschrocken, und, wie die Sage ist, so will in der neuen Kurfürst Maritius entsetzen, welche Sache dem Kurfürsten zu Saxen sein Gefängnis erstrecken wird.</s>
					<s n="33" xml:lang="de" type="auto">Gott will sich sein erbarmen.</s>
				</p>
				<p>
					<s n="34" xml:lang="de" type="auto">Bucerus soll zu Augsburg bei dem Kurfürsten von Brandenburg liegen und öffentlich predigen mit viel Zulaufs; gegenüber predigt den päpstischen der Weihbischof von Menz.</s>
					<s n="35" xml:lang="de" type="auto">Und ist die Sorge, dass die Reichstätten dieses lustigen Jochs zeitlicher Verwaltung halber nicht bald ledig werden, Gott sende den Unversehner Sachen vom Himmel ein anderes.</s>
				</p>
				<p>
					<s n="36" xml:lang="de" type="auto">Fortmüller hat mit mir der französischen Vereinigung halber viel geredet und vermeint, wann die Christenlichen statt sich zu solcher nicht einliessen, es wäre dann, dass Gallus seiner vorgenommenen Persecution unsers Glaubens Nachbarin und gegen friedlichen Leuten abstanden wollte etc. und solches in die Vereinigung eingeliebt würde, möchte frommen Gläubigen in Frankreich einen grossen Trost und unserer Religion in Gemein nicht klein Vorschub bringen.</s>
					<s n="37" xml:lang="la" type="auto">Vale.</s>
				</p>
				<p>
					<s n="38" xml:lang="la" type="auto">Sangalli, postridie Kalendas Maias, anno MDXLVIII.</s>
					<s n="39" xml:lang="la" type="auto">Vadianus.</s>
				</p>
				<p>
					<s n="40" xml:lang="la" type="auto">Si quid ex appetentibus comitiis vel rari vel novi, quod summis amicis concredi committique bona fide possit, fac sciam.</s>
					<s n="41" xml:lang="la" type="auto">Nosti, quibus longe maxime gratificari ea in re possis.</s>
				</p>
				<p>
					<note type="address">[Adresse:]</note>
					<s n="42" xml:lang="la" type="auto">Longe doctissimo et amantissimo viro domino Henrycho Bullingero, amplissimae ecclesiae Tigurinae praesuli, amico charo et tanquam fratri.</s>
				</p>
			</div>
		</body>
	</text>
</TEI>
