<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4003">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4003</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Cum tabellionem certissimum nactus essem, qui meas ad te, vir honorande et frater chare, literas certo deferret, paucula haec scribere volui, quibus veterem et nunquam intermorituram nostram amicitiam renovarem, simul mitterem duos libellos, alterum quidem tibi, alterum parenti, mihi semper charissimo fratri; munusculum quidem levidense est, sed optimo profectum pectore.</s>
					<s n="3" xml:lang="la" type="auto">Excuduntur iam iterum in Ieremiam conciones aliquot, quarum etiam mittam, si vixero, exemplum.</s>
					<s n="4" xml:lang="la" type="auto">Ex Anglia certas a viris claris et nobis amicissimis Londino scriptas 21. maii praeteriti superioribus diebus accepimus testificantes parliamentum, sic vocant totius regni concilium, octava demum maii solutum esse.</s>
					<s n="5" xml:lang="la" type="auto">Consultavit hoc de rebus regni diu, ab ipso mense ianuario; aiunt autem pacifice et feliciter esse solutum.</s>
					<s n="6" xml:lang="la" type="auto">Pax est confecta cum regibus Franciae et Scotiae; regno, quod vehementer fuit per Mariam debilitatum, rursus est consultum.</s>
					<s n="7" xml:lang="la" type="auto">Reformatio Eduardi 6. beatae memoriae in toto regno iubetur restitui.</s>
				</p>
				<p>
					<s n="8" xml:lang="la" type="auto">Ergo missa est abrogata, renunciatum Romano pontifici et ecclesiae.</s>
				</p>
				<p>
					<s n="9" xml:lang="la" type="auto">Iurisdictio eius, quam sibi vendicavit, ei erepta et reginae est tradita.</s>
					<s n="10" xml:lang="la" type="auto">Recepit haec illam, sed titulum capitis ecclesiae recipere noluit; gubernatrix dicitur.</s>
					<s n="11" xml:lang="la" type="auto">Misit visitatores in scholas, quas reforment, item in episcopatus, ut ibi reformationem inchoent.</s>
					<s n="12" xml:lang="la" type="auto">Missi sunt una concionatores, atque utinam pro tanto regno plures essent.</s>
				</p>
				<p>
					<s n="13" xml:lang="la" type="auto">Episcopi redacti sunt in ordinem; eripiuntur eis opes et dominatus saecular s, ideoque Eboracensis episcopus resignavit reginae.</s>
				</p>
				<p>
					<s n="14" xml:lang="la" type="auto">Creati sunt ex nostrae religionis fautoribus et professoribus d. d. Parkerus archiepiscopus Cantuariensis, d. Grindallus episcopus Londoniensis, d. Coxus episcopus Norvicensis etc.</s>
				</p>
				<p>
					<s n="15" xml:lang="la" type="auto">Substituuntur et alii viri pii et docti discedentibus episcopis et iugum Christi trahere nolentibus.</s>
					<s n="16" xml:lang="la" type="auto">Haec habemus ex Anglia, quae tibi et tuis communicare volui, ut simul laudares mecum dominum.</s>
					<s n="17" xml:lang="la" type="auto">Nonnulli laborant, ut Anglia recipiat foedus et confessionem Augustanam etc.</s>
				</p>
				<p>
					<s n="18" xml:lang="la" type="auto">Oremus dominum, ut regnum florentissimum cum Christo, quem recepit, constanter perseveret.</s>
					<s n="19" xml:lang="la" type="auto">Haec communia habebis cum parenti tuo mihi quoque charissimo, quem et salutabis.</s>
				</p>
				<p>
					<s n="20" xml:lang="la" type="auto">Salutabis denique symmystas et fratres ministros ecclesiae vestrae.</s>
					<s n="21" xml:lang="la" type="auto">Quam vero doleo Paleopolitanum<note target="fn1" type="footnote"/> pastorem Spillerum coniectum esse in vincula; sed nondum impleta est Amorrheorum iniquitas<note target="fn2" type="footnote"/>.</s>
					<s n="22" xml:lang="la" type="auto">Oremus dominum, ut liberet nos a tyrannide eorum, qui quaerunt et animas nostras et ut extinguatur et conculcetur evangelium.</s>
					<s n="23" xml:lang="la" type="auto">Domine, non nobis, sed nomini tuo da gloriam et adiuva nos, deus salutaris noster, propter gloriam nominis tui.</s>
					<s n="24" xml:lang="la" type="auto">Vive et vale et me cum omnibus bonis ama.</s>
				</p>
				<p>
					<s n="25" xml:lang="la" type="auto">Salutant te m[ei] omnes.</s>
				</p>
				<p>
					<s n="26" xml:lang="la" type="auto">Tiguri ultima iunii 1559.</s>
				</p>
				<p>
					<s n="27" xml:lang="la" type="auto">Bullingerus tuus.</s>
				</p>
				<p>
					<s n="28" xml:lang="la" type="auto">Ornatissimo viro d. Iosueo Kesslero, Sangallensis reipublicae archigrammateo, domino suo colendo et fratri charissimo.</s>
					<s n="29" xml:lang="de" type="auto">Sangallen dem Herren Stadtschreibern.</s>
				</p>
			</div>
		</body>
	</text>
</TEI>
