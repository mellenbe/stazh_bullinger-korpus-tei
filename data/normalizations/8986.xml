<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8986">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8986</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Eadem fere hora, clarissime vir et pater in Christo summe colende, qua tabellarius publicus amplissimi vestri senatus tuas mihi obtulerat literas, rescripseram.</s>
					<s n="3" xml:lang="la" type="auto">Cum enim postulares, ut mox, quae communicaveras nova, per eundem tabellionem remitterem, nullam moram interponere volebam, ut mature, quae petebas, haberes.</s>
					<s n="4" xml:lang="la" type="auto">At cum obsignatis literis per puerum hincinde tabellionem quaererem, cognosco tandem paulo, postquam a me abierit, praeter opinionem discessisse.</s>
					<s n="5" xml:lang="la" type="auto">Quare, quod tum neglectum fuit, nunc quomodo libet sarcire volui.</s>
				</p>
				<p>
					<s n="6" xml:lang="la" type="auto">Barptolemaeus Stultzius noster vocationi amplissimi senatus vestri propenso animo obsequi cupit; duo tamen sunt, quibus se gravari non modo ipse, sed etiam honestissimi piissimique parentes queruntur, alterum quod stipendium audit adeo tenue esse, ut vix sese sustentare queat, praesertim quia reditus ad exitum demum sequentis anni sint expectandi, ipse vero hactenus ex patrimonio et suo et uxoris sumptus fecit intolerabiles adeoque totum fere suum peculium exhauserit.</s>
				</p>
				<p>
					<s n="7" xml:lang="la" type="auto">Petit igitur, ut amplissimus vester magistratus, si modo ullo fieri queat, hac in parte ipsi sonsulere dignetur.</s>
					<s n="8" xml:lang="la" type="auto">Alterum vero est, quod metuit, cum praefectus Liechtesteigius sanguine iunctus sit Frawenfeldensi, ne isti conspirent in exitium ipsius atque ita periculum cumuletur, quod in priore ecclesia sustinuit.</s>
				</p>
				<p>
					<s n="9" xml:lang="la" type="auto">Rogat igitur amplissimum senatum vestrum, ut sui rationem habere atque patrocinium ipsius suscipere velit.</s>
					<s n="10" xml:lang="la" type="auto">Quod mihi equidem aequissimum videtur; non enim ignoras, quibus calumniis plerumque opprimantur nostri prius quam audiantur, sicuti et huic Stultzio in Maggoensi ecclesia accidit.</s>
					<s n="11" xml:lang="la" type="auto">Quae vero ad humanitatem tuam illius nomine et parentum scribo, eadem coram ut agat cum amplissimo senatu vestro d. consul Rinckius rogatus est a me et Stultzio ipso.</s>
				</p>
				<p>
					<s n="12" xml:lang="la" type="auto">Quod<note type="margin">a.R: ... qui...?</note> quidem d. consul instar tabellionis vestri me plane insciente nudiustertius mandatu senatus nostri Tigurum profectus esse dicitur.</s>
					<s n="13" xml:lang="de" type="auto">Es ist ja zu erbarmen, quod adversarii (ut est in proverbio) können den elenden Landfrieden nicht brechen, wir aber denselben nicht halten.</s>
					<s n="14" xml:lang="la" type="auto">Nostri vero parum proh dolor neque Christum neque evangelium neque ecclesias curant suis tantum commodis studentes ventrique dediti.</s>
					<s n="15" xml:lang="la" type="auto">At non dormitabit neque dormiet, qui custodit Israel.</s>
					<s n="16" xml:lang="la" type="auto">Nova, quae misisti, communicavi et consulibus nostris et fratribus, pro quibus tibi summas gratias agimus.</s>
					<s n="17" xml:lang="la" type="auto">Imprimis exhilararunt, quae a d. Erasto de Witebergensibus referuntur.</s>
					<s n="18" xml:lang="la" type="auto">Quod vero nostri piam rationem habes in certamine coenobitico, gratissimum est.</s>
					<s n="19" xml:lang="la" type="auto">Dominus pacis et vitae compenset, quae renumerare ipsi non valemus.</s>
					<s n="20" xml:lang="la" type="auto">Pergemus et nos strenue in supplicatione publica, de qua aliam ob causam non scripsimus, nisi ut per omnia exemplum vestrum imitaremur, et cum seriam vitae emendationem non videam, sed potius cumulationem peccatorum irritari iustam dei iram, omnino pergendum esse censeo, nisi penitus a vindicta divina absorberi velimus.</s>
					<s n="21" xml:lang="la" type="auto">Germen istud siliginis vere admirandum gratissimo animo accepi; utinam resurrectionem mortuorum paulo post futuram portendat, cum et locus illius, ubi succrevit, et foecunditas cum Paulina imagine egregie conveniat.</s>
					<s n="22" xml:lang="la" type="auto">Quid enim in hac totius mundi ruina aliud speremus exoptemusque magis, videre nusquam possum.</s>
					<s n="23" xml:lang="la" type="auto">Quamprimum d. consul Rinckius reportaverit amplissimi senatus vestri responsum, Stultzius ad vocationem capessendam paratus erit.</s>
				</p>
				<p>
					<s n="24" xml:lang="la" type="auto">Vale cum tuis in Christo, qui tuam humanitatem conservet, amen.</s>
					<s n="25" xml:lang="la" type="auto">Salutant te reverenter cum fratribus d. consul Peyerus, doctor Martinus, Burgoverus omnesque symmystae; idem ipse quoque facio semper.</s>
				</p>
				<p>
					<s n="26" xml:lang="la" type="auto">Datum raptim 14. augusti anno domini 1572.</s>
					<s n="27" xml:lang="la" type="auto">Literas amplissimi magistratus vestri, quibus Bernang[ensi] ecclesiae Stultzius commendatur, apud me tantisper reservo, donec earum usus postulatur.</s>
				</p>
				<p>
					<s n="28" xml:lang="la" type="auto">Tuae humanitatis studiosissimus Iohannes Conradus Ulmerus.</s>
					<s n="29" xml:lang="la" type="auto">Clarissimo viro atque eximio Iesu Christi servo d. Henrico Bullingero, ecclesiae Tigurinae antistiti fidelissimo, amico et patri suo in Christo summe colendo.</s>
				</p>
			</div>
		</body>
	</text>
</TEI>
