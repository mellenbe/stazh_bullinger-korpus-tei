<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2160">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2160</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ionas meus scabie obductus et urinę detentione pressus ęger domum rediit.</s>
					<s n="3" xml:lang="la" type="auto">Ego illum ut degenerem et plane deploratum excepi; quid cum eo tandem acturus sim, nondum scio.</s>
					<s n="4" xml:lang="la" type="auto">Sumptus, quos Tiguri tam utiles quam inutiles fecit brevi, aut ipse aut per certum quempiam hominem solvam, oro, ut creditores moram parvulam admittant; nunc defuit tabellarius, cui pecunię fidendę fuerint.</s>
					<s n="5" xml:lang="la" type="auto">Tibi vero atque genero, viro optimo, gratias habeo plurimas pro correptione circa filium, licet frustra, facta.</s>
					<s n="6" xml:lang="la" type="auto">Dominus enim illius malitia plus me quam ipsum flagellat, cuius gratiam mecum enixe implorabis, ut eum in viam reducat.</s>
					<s n="7" xml:lang="la" type="manual">Amen.</s>
					<s n="8" xml:lang="la" type="auto">Ante Ionae adventum scripsisti ad me; sed literę tandem longe post ad me pervenerunt.</s>
					<s n="9" xml:lang="la" type="auto">Cupiebas inter cętera, ut negotium vertendi sermones tuos de sacramentis in Decadibus tuis susciperem, id quod, etsi sim occupatissimus, lubens facerem.</s>
					<s n="10" xml:lang="la" type="auto">Verum quia magistratus Augustanus meam mihi suppellectilem librorum cum tuis aliorumque nostrę aetatis virorum doctissimorum epistolis vi retinet nec sermones tui in manibus meis sint, morem gerere impedior, siquidem mihi cum Augustanis ratione conditionis et pacti pristini vehemens nunc expostulatio et decertatio est.</s>
					<s n="11" xml:lang="la" type="auto">Adeo porro inique mecum egerunt, ut et salarium constitutum et promeritum numerare renuant; propterea coactus fui principis nostri Ottonis Henrichi opem implorare.</s>
					<s n="12" xml:lang="la" type="auto">Magistros per internuntios me in urbem revocat promittens honorificam functionem et mercedem bonam; verum cum ego sat sciam id ab ipsis callide et impie fieri, malo mihi ipsi meisque frugaliter vivere quam cum aliis rempublicam male administrare.</s>
				</p>
				<p>
					<s n="13" xml:lang="la" type="auto">Res imperii peius nunquam ab initio usque sui ortus habuere ac nunc; pars hęret a Cęsare, pars a rege Ferdinando, pars a Gallo, pars ex se ipsa pendet.</s>
					<s n="14" xml:lang="la" type="auto">Percutiuntur fędera contra fędera inter ordines tam ratione religionis quam morum adeo dispares, ut citius ignem cum aqua quam illos invicem coire crędas.</s>
					<s n="15" xml:lang="la" type="auto">Mala igitur Germaniae tantum abest ut decrescant, ut mihi impossibile videatur sic rem posse diutius subsistere.</s>
					<s n="16" xml:lang="la" type="auto">Salutem ex me dicito toti pietatis coronę.</s>
					<s n="17" xml:lang="la" type="auto">Vale.</s>
					<s n="18" xml:lang="la" type="auto">Celeriter ex Lauginga 16. ianuarii 1554.</s>
				</p>
				<p>
					<s n="19" xml:lang="la" type="auto">Tuus Georgius Laetus a Lömnitz, principis Palatini a consiliis.</s>
				</p>
				<p>
					<s n="20" xml:lang="de" type="auto">Dem frommen und hochgelehrten Herren Heinrichen Bullinger, Verkehr<note target="fn1" type="footnote"/> der Kirchen zu Zürich etc., meinem insonders lieben Herrn und Freunde, zu handen.</s>
				</p>
			</div>
		</body>
	</text>
</TEI>
