<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5584">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5584</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Ad illustrem virum d. Stanislaum Cikowski Polonum, dominum suum a Wieislawice.</s>
					<s n="2" xml:lang="la" type="auto">Quod reliquum est, hortor tuam pietatem, ut semper perseveres in simplicitate fidei.</s>
					<s n="3" xml:lang="la" type="auto">Audimus hic mirificas in Polonia disputationes excitari de adoranda trinitate et dei filio, in qua tamen re abunde, quid credamus, symbolo instituti sumus.</s>
					<s n="4" xml:lang="la" type="auto">Vetustatis quoque concors testimonium hic non est aspernandum.</s>
					<s n="5" xml:lang="la" type="auto">Docet hoc deum unum esse essentia personis distinctum non divisum tribus.</s>
					<s n="6" xml:lang="la" type="auto">In hac confessione putamus omnino perseverandum esse et non curiosius disputandum de mysteriis illis.</s>
					<s n="7" xml:lang="la" type="auto">Acerrima de his rebus turba apud veteres est exorta et certarunt praeclara ingenia vehementissime.</s>
					<s n="8" xml:lang="la" type="auto">Sed symbolo tandem Niceno et Athanasiano haec pugna dirempta est.</s>
					<s n="9" xml:lang="la" type="auto">Etsi multa ultro citroque fuerint ab ociosis et contentiosis disputata ingeniis, tamen plura non invenient.</s>
					<s n="10" xml:lang="la" type="auto">Utinam ergo his sint contenti et non turbent ecclesias.</s>
					<s n="11" xml:lang="la" type="auto">Semper noxia fuit curiosa de his rebus hominum disputatio.</s>
					<s n="12" xml:lang="la" type="auto">Per universam Galliam viget bellum cruentissimum excitatum a papistis.</s>
					<s n="13" xml:lang="la" type="auto">Coacti sunt fideles defensionem iustam sumere.</s>
					<s n="14" xml:lang="la" type="auto">Ubicunque hostes nominis Christi vincunt et capiunt urbes, uti coeperunt plęrasque, plusquam barbaricam exercent crudelitatem non parcentes vel sexui vel aetati.</s>
					<s n="15" xml:lang="la" type="auto">Nuper, hoc est 19. decembris, non procul ab Aurelia ad Scharteres pugnatum est infensissimis animis et multo cum sanguine ab utroque exercitu.</s>
					<s n="16" xml:lang="la" type="auto">Duxit in aciem Guysius Gallos, Helvetios, Hispanos, Germanos et quidem instructissimos; Condensis vero sub signis suis habuit Gallos nobiles, Germanos equites et pedites, impar hosti.</s>
					<s n="17" xml:lang="la" type="auto">Pugnatum est integro propemodum die ab hora 10. antemeridiana in multam usque noctem.</s>
					<s n="18" xml:lang="la" type="auto">Magna ibi Germanorum equitum et nobilium Galliae Condensium virtus emicuit; perruperunt enim omnes Guysianorum equitum et peditum ordines.</s>
					<s n="19" xml:lang="la" type="auto">Helveticus peditatus (sunt illi quidem foederati nostri, sed papistae; ex nostris, Bernatibus, Claronensibus, Basiliensibus, Schaffhusanis, Sangallensibus, Biennensibus, Mulhusianis et ex communibus praefecturis nulli interfuerunt nisi pauculi papistae ex praefecturis) prope media parte et amplius est deletus; trucidati sunt plęrique Helvetiorum capitanei et fortes viri<note type="margin">Zusatz a. R.; trucidati - viri</note>, Hispani caesi, Galli fusi.</s>
					<s n="20" xml:lang="la" type="auto">Cecidit mareschalchus regni d. a S. Andrea; ceciderunt ex Guysianis plures viri illustres.</s>
					<s n="21" xml:lang="la" type="auto">Captus est connestabilis cum filio maiore et cum aliis praeclaris.</s>
					<s n="22" xml:lang="la" type="auto">Dum vero tormenta maiora, currus, captivos et alia admiralius et Andelottus ducunt vehuntque Aureliam et miles et eques<note type="misc">equus</note> Condensis praedę sunt intenti et locum pugnae adopertum cadaveribus diripiunt ipseque Condensis princeps paucos apud se haberet equites, longe enim lateque vagabantur sui partim hostem persequentes partim, ut dixi diripientes partim cum captivis et vulneratis Aureliam petentes, en derepente recollegit equites et pedites Guysius, cum quibus sub noctem iterum irruit, palantes et praedantes opprimit, principem ipsum Condensem capit victoriamque partam Condensis perturbat et intercipit principemque captivum Lutetiam ducit.</s>
					<s n="23" xml:lang="la" type="auto">Nunciantur haec in Helvetia, sed obscure propter cladem acceptam.</s>
					<s n="24" xml:lang="la" type="auto">Subinde expectamus copiosiora et certiora; quae vero hactenus accepimus, brevibus in tui gratiam descripsi.</s>
					<s n="25" xml:lang="la" type="auto">Additur admiraldum cum Andelotto et Rochafoca tenere Aureliam, restaurare exercitum expectareque Anglos, quorum 8000 ascendant et Rhotomago, quod rursus occupasse dicuntur, ut parti Condensi auxilia ferant, Guysium opprimant tyrannum et liberent Condensem principem.</s>
					<s n="26" xml:lang="la" type="auto">Nec desunt, qui arbitrentur nunc serio agendum fore de pace sarcienda.</s>
					<s n="27" xml:lang="la" type="auto">Quid futurum sit, novit dominus, qui sedulo est orandus, ut Galliae afflictissimę misereatur et nos omnes servet a malo.</s>
					<s n="28" xml:lang="la" type="auto">Dominus servet te, domine colendissime.</s>
				</p>
				<p>
					<s n="29" xml:lang="la" type="auto">Salutem tibi tuisque dico ex uxore mea et omni mea domo.</s>
				</p>
				<p>
					<s n="30" xml:lang="la" type="auto">Tiguri 15. ianuarii anno 1563.</s>
				</p>
				<p>
					<s n="31" xml:lang="la" type="auto">Salvi sint fideles, qui apud te sunt, Christi et ecclesiae ministri.</s>
				</p>
				<p>
					<s n="32" xml:lang="la" type="auto">Heinrychus Bullingerus, Tigurinę ecclesię pastor.</s>
					<s n="33" xml:lang="de" type="auto">Dem frommen, wohlgelehrten und getreuen Meister Ambrosian Blarerin, jetzt zu Winterthur, seinem günstigen, lieben Herren.</s>
				</p>
				<p>
					<s n="34" xml:lang="de" type="auto">Winterthur.</s>
				</p>
				<p>
					<note>[Offenbar sandte Bullinger diese Abschrift an A. Blarer.]</note>
				</p>
			</div>
		</body>
	</text>
</TEI>
