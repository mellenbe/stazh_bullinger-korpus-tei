<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization316">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #316</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hodie ante horas aliquot ad te scripsi per proprium nuncium.</s>
					<s n="3" xml:lang="la" type="auto">Oblitus sum, quod nihil scripserim de Calvini propositionibus tuis annotationibus illustratis.</s>
					<s n="4" xml:lang="la" type="auto">Redditae sunt illae mihi.</s>
					<s n="5" xml:lang="la" type="auto">Fasciculum literarum Genevam misi per D. Beatum Comitem, qui te et Gvaltherum plurimum salutat.</s>
					<s n="6" xml:lang="la" type="auto">Ipsas propositiones, ut Gvaltherus descripsit, legerunt fratres omnes, ego iam mihi per puerum describi curo, quo nondum absolvit; alioqui per hunc nuncium remisissem, remittam per proximum tamen.</s>
				</p>
				<p>
					<s n="7" xml:lang="la" type="auto">Vale denuo.</s>
					<s n="8" xml:lang="la" type="auto">Salutant te D. Iodocus, Eberardus, Textor et Nicolaus, qui heri domum reversus est.</s>
					<s n="9" xml:lang="la" type="auto">Quae de Sebastiano Guldibecio scribis, conferam cum scholarchis et tentabo illum quoque privatim; est homo in linguis exercitatus, tamen, sicut scis, nimium sordidus; sed haec ferenda, quatenus mutari non possunt.</s>
					<s n="10" xml:lang="la" type="auto">Ambit etiam hanc conditionem Ioannes Ferus, qui Scaphusiae scholam multis annis rexit, nunc autem pastorem agit in agro nostro; nescio, an tibi sit notus, Basileae Erasmi stipendio diu vixit.</s>
					<s n="11" xml:lang="la" type="auto">Ego illum Augustae vidi, et notus est mihi, quamvis etiam in illo habeam, quod desiderem.</s>
					<s n="12" xml:lang="la" type="auto">Hospinianus, qui Brugis est, est homo bonus, sed disciplinae scholasticae negligens exequutor neque etiam in grammaticis exercitatus; legit multos insignes authores, sine tamen grammatices exercitio, id quod pueris valde nocivum est.</s>
					<s n="13" xml:lang="la" type="auto">De illo Hospiniano, qui Basileae profitetur, recte scribis; videtur etiam mihi talis.</s>
					<s n="14" xml:lang="la" type="auto">Ut Xystus vocetur, vix effecero; causas ipse per te cognoscere potes.</s>
					<s n="15" xml:lang="la" type="auto">Deligendus erit ex omnibus unus; utinam deligatur optimus.</s>
				</p>
				<p>
					<s n="16" xml:lang="la" type="auto">Denuo vale.</s>
					<s n="17" xml:lang="la" type="auto">24. Octobris.</s>
				</p>
				<p>
					<s n="18" xml:lang="de" type="auto">Johannes Hallerus</s>
				</p>
				<p>
					<note type="address">[Adresse:]</note>
					<s n="19" xml:lang="la" type="auto">Fidelissimo Iesu Christi servo D. Heinrycho Bullingero, domino et compatri suo unice observando.</s>
					<s n="20" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
