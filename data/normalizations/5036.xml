<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5036">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5036</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Non licuit rescribere per syndicum vestrum, virum sane ornatissimum, quia detinebar adhuc negotiis nostrae synodi; quinimo cogor etiam nunc esse brevior.</s>
					<s n="3" xml:lang="la" type="auto">Verum conducit hoc tibi occupatiori utilioribus rebus quam prolixis meis legendis literis.</s>
					<s n="4" xml:lang="la" type="auto">Exemplar literarum Bezae accepi et pro eo ingentes ago gratias, maximas vero deo nostro gratias ago pro singulari sua gratia, qua dignatur Galliam.</s>
					<s n="5" xml:lang="la" type="auto">Intelligis ex illis actionibus, quid moliantur crassi illi Lutherani et quousque provexerint in Gallia suam illam Augustanam confessionem, quam cum papistae ferre possint, qualis sit, apparet.</s>
					<s n="6" xml:lang="la" type="auto">Non frustra nuper me copiosius ea de re scripsisse deprehendis.</s>
				</p>
				<p>
					<s n="7" xml:lang="la" type="auto">Audiuntur adhuc Thrasonum voces: "Brevi recipietur nostra confessio in Gallia, eiicietur Calvinismus."</s>
					<s n="8" xml:lang="la" type="auto">Proinde vigilandum arbitror.</s>
					<s n="9" xml:lang="la" type="auto">Qua de re scripsi ad d. Martyrem.</s>
				</p>
				<p>
					<s n="10" xml:lang="la" type="auto">Video perversos illos homines malle cum papistis hac in c[ausa] facere quam nobiscum.</s>
					<s n="11" xml:lang="la" type="auto">Narrationem istam d. Bezae communicavi d. Blaurero, communicabo et cum Hallero.</s>
				</p>
				<p>
					<s n="12" xml:lang="la" type="auto">Pro exemplaribus eorum, quae misisti in Poloniam ago gratias ac ea hic remitto.</s>
					<s n="13" xml:lang="la" type="auto">In eandem sententiam scripsi et ego ac gaudeo ex uno spiritu eadem nos loqui; prolixius tamen principi exposui, quae hic egerit Blandrata et quam turpiter contra me mentitus sit apud principem.</s>
					<s n="14" xml:lang="la" type="auto">Cum autem existimem Balduinum, licet librum eius non viderim, artificem esse religionis aut fidei Samaritanae, operae precium fecisse te iudico, qui detexeris eius artes pessimas.</s>
				</p>
				<p>
					<s n="15" xml:lang="la" type="auto">Fortassis utuntur<note type="misc">... utentur...</note> hoc homine in obtrudenda sua confessione Augustana.</s>
					<s n="16" xml:lang="la" type="auto">Dominus confirmet robur tuum, ut diu utilibus scriptionibus prodesse possis ecclesiae!</s>
					<s n="17" xml:lang="la" type="auto">Oremus sedulo dominum, ut benedicat rebus Galliae et infringat consilium Achitophelis.</s>
					<s n="18" xml:lang="la" type="auto">Datus est nobis superioribus diebus vicinus omnium pessimus cardinalis Empsensis factus Constantiensis episcopus.</s>
					<s n="19" xml:lang="la" type="auto">Hic exercebit nos abunde.</s>
				</p>
				<p>
					<s n="20" xml:lang="la" type="auto">Foederati nostri heri demum ingressi sunt iuridicam actionem cum Claronensibus; fortassis extorquebuntur se ex illa aut abrumpent eam pro sua libidine.</s>
					<s n="21" xml:lang="la" type="auto">Si intellexero legatos principis Sabaudię vel in illis comitiis vel hic aliquid moliri etc., non ignorabis; mature significabo.</s>
					<s n="22" xml:lang="la" type="auto">Bene vale.</s>
				</p>
				<p>
					<s n="23" xml:lang="la" type="auto">Dominus servet te nobis diu incolumem.</s>
				</p>
				<p>
					<s n="24" xml:lang="la" type="auto">Saluta symmystas et fratres, imprimis d. Rosetum, d. Budaeum et Jonvilleum, Badium, Normandium et Crispinum.</s>
				</p>
				<p>
					<s n="25" xml:lang="la" type="auto">Tiguri 23. octobris 1561.</s>
					<s n="26" xml:lang="la" type="auto">Salutant te symmystae et fratres mei.</s>
					<s n="27" xml:lang="la" type="auto">Tuus ex animo Bullingerus.</s>
				</p>
				<p>
					<s n="28" xml:lang="la" type="auto">Clarissimo viro d. Ioanni Calvino, Genevensis ecclesiae fidelissimo pastori, domino suo colendo et fratri longe charissimo.</s>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
