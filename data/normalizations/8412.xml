<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8412">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8412</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hodie tuas accepi, colendissime d., et cum Ioannes Baderus in literas eodem momento inquirat, quas se curaturum sponte offert, volui breves has scribere teque solicitudine illa liberare, quam Mattlius tarditate sua in reddendis literis commissis tibi imposuit.</s>
					<s n="3" xml:lang="la" type="auto">Scripseram mea media nocte et summo mane amandaram; vesperi autem post, cum iam omnes recessissent, tuas acceperam.</s>
					<s n="4" xml:lang="la" type="auto">Accepi ergo omnia probe quamvis sero curata et tradita.</s>
					<s n="5" xml:lang="la" type="auto">Agimus gratias tuae incredibili pro nostra ecclesia curae et diligentiae, cuius ecclesia[m] illa[m] nunquam certe poenitebit; imo pro illa meritas gratias, si sapit, habebit.</s>
					<s n="6" xml:lang="la" type="auto">Noluerunt plaerique ex senatu ante reditum d. d. consulum ex comitiis Davosianis quicquam agere aut consultare de Campello recipiendo; imo cum d. consul Willius mentionem faceret, fuerunt, qui Marium, Brunnerum alii vellent.</s>
					<s n="7" xml:lang="la" type="auto">Scio autem Gantnerum incitare quosdam, ut Marium vocent, non Campellum, quem non, ut debet, amat.</s>
					<s n="8" xml:lang="la" type="auto">Sic volunt multa multi, quae num conducant ecclesiae, plane non intelligunt, modo affectibus satisfiat diligenter studentes.</s>
					<s n="9" xml:lang="la" type="auto">Improbe autem intellexit Gantnerus senatus consultum literis consignatum, sicuti exemplum tibi misi manu consulis roboratum; statim enim die Martis post retulit in senatu, coactus se excusare, conqueri de multis; se scilicet nunquam affectasse functionem iterum recipere nec se ipsum saluti publicae praeferre, nihil quicquam in confessionem peccasse, anabaptistas non fovere nec tueri neque ita male sentire, modo recte intelligatur.</s>
					<s n="10" xml:lang="la" type="auto">D. Pontisella aperiens os egregie illum pudefecit:</s>
					<s n="11" xml:lang="la" type="auto">'Nonne, Gantnere, haec et haec de iureiurando dixisti?'</s>
					<s n="12" xml:lang="la" type="auto">Affirmavit.</s>
					<s n="13" xml:lang="la" type="auto">R[espondit]: [Cur ergo te vis excusare?]</s>
					<s n="14" xml:lang="la" type="auto">D. consul videns insaniam hominis brevibus illi respondit:</s>
					<s n="15" xml:lang="la" type="auto">'Gantnere, tu ipse in culpa es; neminem, quaeso, culpes etc.'</s>
					<s n="16" xml:lang="la" type="auto">Tandem culpam in se recipiens Gantnerus petiit stipendii solutionem et adiecit:</s>
					<s n="17" xml:lang="la" type="auto">'Is, qui me vobis tradidit, maius habet peccatum.'</s>
					<s n="18" xml:lang="la" type="auto">Nunc multi sunt ex senatoribus, qui restitutum post haec omnia cuperent hominem etc.</s>
					<s n="19" xml:lang="la" type="auto">Non potui plura, ita undique divexor.</s>
					<s n="20" xml:lang="la" type="auto">Scribam adhuc hodie prolixiores, si possum, et scripta tua mittam.</s>
					<s n="21" xml:lang="la" type="auto">Haec festinavi, ne Baderus in arcem revertens meas post se relinqueret.</s>
					<s n="22" xml:lang="la" type="auto">D. Iesus te sanitati firmae restituat.</s>
					<s n="23" xml:lang="la" type="manual">Amen.</s>
					<s n="24" xml:lang="la" type="manual">1570.</s>
					<s n="25" xml:lang="la" type="auto">Curiae 23. octobris.</s>
				</p>
				<p>
					<s n="26" xml:lang="la" type="auto">Tuae dominationi subiectissimus Thobias Iconius.</s>
				</p>
				<p>
					<s n="27" xml:lang="la" type="auto">Clarissimo viro d. d. H[enrico] Bullingero, Tigurinae ecclesiae pastori fidelissimo, d. suo singulari amore colendissimo.</s>
				</p>
				<p>
					<s n="28" xml:lang="de" type="auto">An h. Pfarrer zu Zürich zum grossen Münster.</s>
				</p>
			</div>
		</body>
	</text>
</TEI>
