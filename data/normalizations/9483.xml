<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9483">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9483</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ex quo nuper scripsi, nihil accepimus novi aliud, nisi quod hic interea habitus est conventus quatuor urbium, nostrae videlicet, Friburgensis, Solodorensis et Genevensis, cui interfuit orator regius, qui valde laborat, ut reliquę duae civitates Genevenses quoque in commune foedus recipiant.</s>
					<s n="3" xml:lang="la" type="auto">In quod illae consenserint, et in capita foederis omnia ab omni parte consensum est excepto uno, in quo de religione agitur.</s>
					<s n="4" xml:lang="la" type="auto">Hic illae sibi liberum esse volunt, ut tempore belli aut praesidii, si quod illuc mittendum sit, religione sua libere uti possint, Genevenses contra se id in sua urbe admittere non posse.</s>
					<s n="5" xml:lang="la" type="auto">Altercatum diu; multae formae huius articuli fabricatae.</s>
					<s n="6" xml:lang="la" type="auto">Tandem in unam quandam subobscuram consensum est, qua utraque pars sibi satisfactum fore putat, ita tamen ut quęque pars formam hanc prius suo magistratui probandam aut improbandam referat.</s>
					<s n="7" xml:lang="la" type="auto">Ita discessum est.</s>
					<s n="8" xml:lang="la" type="auto">Interea ministri Genevenses per suos legatos praesentem epistolam scripserunt et consilium nostrum, ut videtis, a nobis petunt, non quidem, ut putamus, ut nostrum consilium tanti faciant, sed ut suffragatores inveniant et tandem, quocunque res recidat, totius rei invidiam aut partem saltem illius aliquando in nos cumulent.</s>
				</p>
				<p>
					<s n="9" xml:lang="la" type="auto">Respondimus priore quęstione non fuisse opus, cum iam multis annis non cum his urbibus modo, sed et cum universis Helvetiae Cantonibus foedus inire concupiverint eosque hoc nomine singulos sollicitaverint.</s>
					<s n="10" xml:lang="la" type="auto">Quod ad alteram, nos non posse consulere, ut quicquam contra conscientiam agant aut admittant; si autem res possit commoda aliqua ratione transigi ipsos non debere esse authores dissolutionis alicuius.</s>
				</p>
				<p>
					<s n="11" xml:lang="la" type="auto">Interim haec tibi quoque, colendissime domine compater, communicare volui idque privatim, non ut tuis negotiis plura addam, sed saltem rogans, ut vicissim mihi privatim et familiariter scribas, quid tibi in hac re videatur.</s>
					<s n="12" xml:lang="la" type="auto">Nihil hic divulgabo temere aut inconsulto, sed tantum ut confirmer magis, si forte ex me aliquis amplius consilium super hac re petat.</s>
					<s n="13" xml:lang="la" type="auto">Interea te domino commendo.</s>
				</p>
				<p>
					<s n="14" xml:lang="la" type="auto">Salutem precor quoque universae domui tuę.</s>
					<s n="15" xml:lang="la" type="auto">Salutat te etiam mea.</s>
				</p>
				<p>
					<s n="16" xml:lang="la" type="auto">Bernae 21. octobris 1573.</s>
				</p>
				<p>
					<s n="17" xml:lang="la" type="auto">H[allerus] tuus.</s>
				</p>
				<p>
					<s n="18" xml:lang="la" type="auto">Clarissimo viro domino Heinrycho Bullingero seniori, Tigurinae ecclesiae pastori primario, domino meo honorando et compatri charissimo.</s>
				</p>
				<p>
					<note>[Darunter von Bullingers Hand:]</note>
					<s n="19" xml:lang="de" type="auto">Bündnis Genf, Bernin, Freiburg, Sollenthurn 1573.</s>
				</p>
			</div>
		</body>
	</text>
</TEI>
