<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11293">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11293</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia Christi tecum.</s>
				</p>
				<p>
					<s n="2" xml:lang="la" type="auto">Male vero me habet, mi charissime observandeque in domino frater, quod duę nostrę epistolę vel fraude interceptae vel tabellionum incuria tibi, sic enim scribis<note target="fn1" type="footnote"/>, non sunt redditę, peius autem, quod omnino mihi, cuinam priores illas literas<note target="fn2" type="footnote"/> ad te perferendas tradiderim, excidit; nam in posteriorem nuncium, typographi servum<note target="fn3" type="footnote"/>, erit aliquando, ut forte fortuna incidam secumque hoc nomine expostulem.</s>
					<s n="3" xml:lang="la" type="auto">Longe vero pessime habet, quod ista sive perfidia sive negligentia ego<note target="fnb" type="footnote"/> in suspitionem neglecti officii<note target="fnc" type="footnote"/> apud te rapi, quod vehementer abominor, haud iniuria potui, quum vix ulli perinde atque tibi studium et diligentiam meam probare cupiam, quippe qui sis praeter cęteros optime de me meisque nec id sane paucis nominibus meritus.</s>
					<s n="4" xml:lang="la" type="auto">Te, quod aliquamdiu non scripseris, abunde excusant proximę illę dulcissimae literae tuę festivissimo planeque te digno munere<note target="fn4" type="footnote"/> comitatę, quo velut pulcherrimo foenore compensatum video, quicquid id fuit, quod desiderare prius potui, atque utinam sit aliquando, unde vicissim tibi gratificari queam et animum tot beneficiorum memorem pariter et gratum testari; nihil profecto magis in votis est.</s>
					<s n="5" xml:lang="la" type="auto">Dominum interim precor, ut de thesauro divitiarum<pb type="edition" next="99"/> suarum benignissime tibi, quęcumque in rem tuam erunt, propitius numeret tantisper, dum mihi quoque specimen aliquod non ingrati pectoris edere liceat.</s>
				</p>
				<p>
					<s n="6" xml:lang="la" type="auto">Sunt libri<note target="fn5" type="footnote"/> illi, quos misisti, ut eruditi ita etiam confutandis adversariorum impudentissimis mendaciis et asserendę veritatis religionisque puritati valde quam appositi, deinde etiam ob rerum varietatem longe iucundissimi, praesertim quum prudentissimo consilio sic omnia sis moderatus, ut nec pro suscepti argumenti amplitudine quicquam, quod res postulat, praetermiseris nec immodica prolixitate, quę in id genus scriptionibus etiam renitenti obrepit, lectorem oneraris, ut prorsum hic sis de tota christiana republica optime meritus, quando nemo bonus non videt, quid hic spectaris, quantos exhauseris labores et quibus tibi liber ille sudoribus constet.</s>
					<s n="7" xml:lang="la" type="auto">Unum adhuc, indicem, ni fallor, additum opportebat huic tantę multarum rerum varietati, qui absolutissimum licet laborem adhuc tamen absolutiorem commendatioremque reddere poterat; sed reservant hoc forte suo more postremę ęditioni calchographi, quo nova subinde lucri accessione gaudeant.</s>
				</p>
				<p>
					<s n="8" xml:lang="la" type="auto">Nostrorum expeditione non est, quur multum hoc quidem tempore discruciere.</s>
					<s n="9" xml:lang="la" type="auto">Neminem illi lacessent priores; ut vero defensioni se parent<note target="fn6" type="footnote"/> in istis adversariorum conatibus, nemo cordatior illis, puto, succensebit.</s>
					<s n="10" xml:lang="la" type="auto">Conscribunt isti passim milites, contrahunt alicubi copias sicque omnia instruunt, ut vel cęco perspicuum sit, quid in nos meditentur.</s>
					<s n="11" xml:lang="la" type="auto">Quid igitur nostri?</s>
					<s n="12" xml:lang="la" type="auto">Sterterentne supini et in tanta hostium vigilantia in utramque aurem securi dormirent<note target="fn7" type="footnote"/>, quum praesertim, ut etiam<pb type="scan" next="32"/> nihil omnium negligant, non poterunt tamen, si hominum more ęstimes, ęquo Marte certare<note target="fn8" type="footnote"/> cum istoc hoste, qui et numero et potentia et ipso denique belli nervo, adde et usu pugnandi longe est nostris superior?</s>
					<s n="13" xml:lang="la" type="auto">Tantum, mi Bullingere, abest, ut cornua ultro sumere<note target="fn9" type="footnote"/> et velut priores irritare<note target="fnd" type="footnote"/> velint eos, quos unice cuperent paci studere; nisi enim tuabc ind<note target="fn10" type="footnote"/> a a nobis stet et manus admoveat auxiliares, actum erit de nostris viribus.</s>
					<s n="14" xml:lang="la" type="auto">Gratias nihilo segnius ago pię tuę sollicitudini, qua vestro exemplo nostros admoneri vis, ne cristas tollant<note target="fn11" type="footnote"/> neve in foedus et carnem confidant, quando istuc tam male cessit vestris<note target="fn12" type="footnote"/>.</s>
					<s n="15" xml:lang="la" type="auto">Nostris nihil optabilius pace, quę modo cum Christo constare possit, quantumvis alioqui iniquis conditionibus et aliarum omnium rerum iactura conciliatam hanc opporteat.<pb type="edition" next="100"/></s>
				</p>
				<p>
					<s n="16" xml:lang="la" type="auto">Expectamus nunc in horas catastrophen<note target="fn13" type="footnote"/> comitiorum Francofordiensium<note target="fn14" type="footnote"/>, quam multi metuunt tragicam futuram.</s>
					<s n="17" xml:lang="la" type="auto">Designatus episcopus Constantiensis<note target="fn15" type="footnote"/>, caesaris<note target="fn16" type="footnote"/> legatus, ante paucos dies nondum nostris super petita pace respondit, quem nec posse respondere putant, quod quidem ad solidam pacem necessarium sit.</s>
					<s n="18" xml:lang="la" type="auto">Interim ergo de generali religionis conciliatione agendum existimavit lubricus vir et vafer, qui omnia tentat, quo nostris exitum maturantibus alias atque alias remoras iniiciat eosque mirificis suis technis et blandiciis emolliat et frangat, lucem cum tenebris<note target="fn17" type="footnote"/>, mendacium cum veritate<note target="fn18" type="footnote"/>, Christum cum Belial<note target="fn19" type="footnote"/> commissurus scilicet.</s>
					<s n="19" xml:lang="la" type="auto">Constantiensibus meis firma stat sententia citius rem et vitam et omnia perdere quam vel latum unguem<note target="fn20" type="footnote"/> a semel recepta religionis puritate discedere, quos animos Christus esse ipsis velit perpetuos.</s>
				</p>
				<p>
					<s n="20" xml:lang="la" type="auto">Habet illic et Anglię rex<note target="fn21" type="footnote"/> suos legatos, per quos petit in Angliam sibi mitti eruditos aliquot et pios viros, quibuscum de recte constituenda religione conferre possit<note target="fn22" type="footnote"/>.</s>
					<s n="21" xml:lang="la" type="auto">Id quod si tam bono animo quam honeste facit, nihil dubito, quin feliciter quoque se fecisse aliquando intellecturus siet.</s>
					<s n="22" xml:lang="la" type="auto">Verum de hoc rege multi multa loquuntur et plura etiam, quam loqui velint, suspicantur.</s>
				</p>
				<p>
					<s n="23" xml:lang="la" type="auto">Nobis supplicibus votis comprecandus dominus, ut nobis suo unius praesidio fretis securis et tutis esse liceat, quocunque tandem casura sit tantorum conatuum alea, ut nullo vel minimo nostro malo cadat<note target="fn23" type="footnote"/>.</s>
					<s n="24" xml:lang="la" type="auto">Terrent quidem et me - et quem non?</s>
					<s n="25" xml:lang="la" type="auto">- omnia ista, quę tu vere et graviter colligis insignitę et tantum non deploratę ingratitudinis nostrę argumenta, et desęvituram in nos capitibus nostris imminentem dei iram certissime portendunt.<pb type="scan" next="33"/></s>
					<s n="26" xml:lang="la" type="auto">In spem tamen venio nostros dies ob multos egregie bonos ac pios homines cum pace claudendos et mala ista gliscenti iam magis impię posteritati, quę dominum et opera ipsius, quę nobiscum fecit, non novit, reservari, nec adeo multum temporis superesse videmus, quo tota hęc nostra generatio ad patres suos congregetur<note target="fn24" type="footnote"/>.</s>
					<s n="27" xml:lang="la" type="auto">Urgebimus interim poenitentiam et dignos illa fructus<note target="fn25" type="footnote"/> tamque strenue nostrum faciemus officium, ut, qui pereunt, suapte se culpa perire dilucide intelligant.</s>
					<s n="28" xml:lang="la" type="auto">Quę de principibus et concionatoribus quibusdam scribis<note target="fne" type="footnote"/>, utinam non tam vere scriberes, quam id facis magno animi dolore.</s>
					<s n="29" xml:lang="la" type="auto">Sed manet istos suum iudicium, nec cum illis, quod valde spero, dominus<pb type="edition" next="101"/> nos involvet.</s>
					<s n="30" xml:lang="la" type="auto">Sed enim, quicquid in tot ac tantis malis boni speramus, tuis quoque ac totius ecclesię tuę sacris<note target="fnf" type="footnote"/> precibus impetratum cupimus.</s>
				</p>
				<p>
					<s n="31" xml:lang="la" type="auto">Nostri omnes certatim salutem tibi suis verbis adscribere iubent, <persName ref="p263" cert="high">Zviccii</persName><note target="fn26" type="footnote"/> inprimis et germanus frater meus <persName ref="p20" cert="high">Thomas</persName> cum sorore<note target="fn27" type="footnote"/> et mea coniuge<note target="fn28" type="footnote"/>, quę tuam<note target="fn29" type="footnote"/> quoque una mecum accuratissime salvere iubent et valere tecum in domino totis animis cupiunt.</s>
					<s n="32" xml:lang="la" type="auto">Commenda me eruditissimis et optimis viris <persName ref="p165" cert="high">Pellicano</persName>, Leoni<note target="fn30" type="footnote"/>, <persName ref="p14" cert="high">Theodoro</persName><note target="fn31" type="footnote"/> cęterisque istic rempublicam christianam et literariam iuvantibus, dein etiam consuli vestro Röstio.</s>
					<s n="33" xml:lang="la" type="auto">Bene vale, anime mi, et quemadmodum totum te semper nostrum esse sancte adfirmas, ita de nobis vicissim tibi persuade nihil esse in vita nobis<note target="fng" type="footnote"/> tuo illo syncerissimo amore iucundius, nihil antiquius.</s>
					<s n="34" xml:lang="la" type="auto">Faxit Christus, ut, quam istuc ex animo scribimus, tam liceat etiam re ipsa per occasionem aliquam clarissime testari.</s>
				</p>
				<p>
					<s n="35" xml:lang="la" type="auto">Iterum iterumque vale.</s>
				</p>
				<p>
					<s n="36" xml:lang="la" type="auto">Constantię, 7. aprilis anno 1539.</s>
				</p>
				<p>
					<s n="37" xml:lang="la" type="auto">Fragmentum, quod ex epistola <persName ref="p1172" cert="high">Ioannis</persName> Hessi<note target="fn32" type="footnote"/> misisti<note target="fn33" type="footnote"/>, <persName ref="p263" cert="high">Zviccio</persName> nostro reddidi, qui mox veteris amici nomen gratulabundus agnovit<note target="fn34" type="footnote"/> illique se propediem scripturum recepit et per te rursum literas missurum<note target="fn35" type="footnote"/>.</s>
				</p>
				<p>
					<s n="38" xml:lang="la" type="auto">Tuus ab animo Ambr. <persName ref="p19" cert="high">Blaurerus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="39" xml:lang="la" type="auto">Praestantissima pietate et [erudi]tione<note target="fnh" type="footnote"/> viro d. Heinri[cho Bullinge]ro<note target="fni" type="footnote"/>, Tiguricensis eccles[iae pastori]<note target="fnk" type="footnote"/> syncerissimo, amico [suo charisssimo]<note target="fnl" type="footnote"/>.</s>
					<s n="40" xml:lang="de" type="auto">Zürich.</s>
				</p>
			</div>
		</body>
	</text>
</TEI>
