<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11380">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11380</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax a deo per Iesum Christum.</s>
				</p>
				<p>
					<s n="2" xml:lang="la" type="auto">Temperavi michi nunc aliquamdiu (viri doctissimi), quo minus ad vos scriberem, partim, quod verebar literas meas vobis ingratas fore, quoniam suspicabar animos vestros nonnichil a me esse alienatos ob suspitionem malam nescio quam, [quam]<note target="fna" type="footnote"/> de me concepisse videbamini, partim, quod videbam hoc sine periculo fieri non posse ob inconstantiam quorundam, qui relicta via certa et probabili disserendi de sacramentis hactenus in ecclesiis Helveticis usitata novam et obscuram amplexati<note target="fnb" type="footnote"/> sunt, quam omnibus etiam tanta sedulitate persuadere conantur, ut, qui illico illis accedere refragetur, cane et angue peius odio habeatur<note target="fn1" type="footnote"/>, neque etiam tantum doctrinam <persName ref="p265" cert="high">Zvinglii</persName>, viri optimi, sed etiam nomen eius abhorreant nichilque quam <persName ref="p138" cert="high">Lutherum</persName> crepantes ita ut Hierosolimite obcecati, qui abhorrebant ab aquis Siloe sensim defluentibus sibique gratulabantur sub superbia Razin [et]<note target="fnc" type="footnote"/> filio[!] Romelie<note target="fn2" type="footnote"/>.</s>
					<s n="3" xml:lang="la" type="auto">Ita simplicitatem piam et eruditam <persName ref="p265" cert="high">Zvinglii</persName> eiecit fastidiosa superbia <persName ref="p138" cert="high">Lutheri</persName>.</s>
					<s n="4" xml:lang="la" type="auto">Quos si non summa offensio ecclesiarum, amor tamen patrie cohibere debebat, taceo ineffabilem curam et sollicitudinem fidissimi pastoris, piissimi praeceptoris nostri <persName ref="p265" cert="high">Zvinglii</persName>, quam pro ecclesiis Helvetiis nullo tempore subire recusabat.</s>
					<s n="5" xml:lang="la" type="auto">Sed ita recompensant ingratissimi homines ingentissimos labores optimi viri.</s>
					<s n="6" xml:lang="la" type="auto">Sed quid; vincit tandem verecundiam simul et periculum amor et studium non tantum erga <persName ref="p265" cert="high">Zvinglium</persName>, sed maxime erga veritatem, quam video sub <persName ref="p265" cert="high">Zvinglii</persName> nomine periclitari.<pb type="edition" next="267"/></s>
				</p>
				<p>
					<s n="7" xml:lang="la" type="auto">Exiit enim libellus hoc anno a <persName ref="p138" cert="high">Luthero</persName> editus, primum <placeName ref="l1049" cert="high">Argentorati</placeName>, post <placeName ref="l1205" cert="high">Witeberge</placeName> excussus<note target="fnd" type="footnote"/>, cui titulus est De conciliis et ecclesia<note target="fn3" type="footnote"/>, in quo a principio ita commendat militiam stipendiariam<note target="fn4" type="footnote"/>, ut iniuria maxima affectos esse a nobis<note target="fne" type="footnote"/> nostri milites et pensionarii haud immerito conqueri possint, si <persName ref="p138" cert="high">Lutheri</persName> scripta pro veritate recipi debent.</s>
					<s n="8" xml:lang="la" type="auto">Secundo, ubi concilium<note target="fnf" type="footnote"/> Ephesinum et Calcedonense causamque <persName ref="p1731" cert="high">Nestorii</persName> et <persName ref="p804" cert="high">Eutiches</persName>[!] tractat<note target="fn5" type="footnote"/>, sub <persName ref="p1731" cert="high">Nestorii</persName> nomine <persName ref="p265" cert="high">Zvinglium</persName> tam aperte perstringit, ut non nisi ceci non videant, quoniam isdem verbis <persName ref="p1731" cert="high">Nestorium</persName> describit, quibus in confessione sua <persName ref="p265" cert="high">Zvinglium</persName><note target="fn6" type="footnote"/>.</s>
					<s n="9" xml:lang="la" type="auto">Tandem, ut impotens homo est neque diu virus suum cęlare novit, erumpit et gloriatur sibi bellum fuisse cum Nestorianis, qui negaverint deitatem esse passam<note target="fn7" type="footnote"/>, et quamvis confessi sint Christum deum et hominem, noluisse tamen communicationem idiomatum admittere, ut dicerent deum esse passum, concedentes antecedens in bona consequentia, consequens vero negantes<note target="fn8" type="footnote"/>, et <persName ref="p265" cert="high">Zvinglium</persName> dicit<note target="fn9" type="footnote"/> nominatim eo venisse, quod voluerit verba evangeliste: „Verbum caro factum est“ [Joh 1, 14] legere „Verbum caro facta est“<note target="fn10" type="footnote"/>, ratio, quod deus esset immutabilis neque posset<note target="fng" type="footnote"/> aliud quippiam fieri.</s>
					<s n="10" xml:lang="la" type="auto">Ultimo, quum incidit in mentionem sacramentorum, ait doctos fuisse quosdam, qui, dum acceperint ab illo, quod externa quaedam, quae instituta erant ab hominibus, reprehenderet, statim illos<note target="fnh" type="footnote"/> aquam baptismi in eum numerum collocasse et non maioris precii duxisse quam aquam papistarum benedictam<note target="fn11" type="footnote"/>.</s>
					<s n="11" xml:lang="la" type="auto">Hiis atque similibus mendaciis<note target="fni" type="footnote"/> praeceptores nostros atque nos ipsos traducit coram toto orbe, quod diutius ferre cum tanto periculo veritatis non tantum non est christiane mansuetudinis, sed meo iudicio eciam maximi criminis, modo neglectus veritatis et calumnia praeceptoris, maxime in causa religionis, pro crimine velit reputari, ut merito debet.<pb type="edition" next="268"/></s>
				</p>
				<p>
					<s n="12" xml:lang="la" type="auto">Propterea, doctissimi viri, quamvis nichil certius noverim mea tenuitate et quam inops consiliorum sim, praesertim in re tam gravi, contra vero neminem lateat, quanta vos prudentia, doctrina et eruditione polleatis, nichilominus arbitratus sum mei officii esse vos exhortari, ut aliquo modo huic periculo succuratur, neque etiam cęlare volo consilium meum.</s>
					<s n="13" xml:lang="la" type="auto">De primo articulo, in quo se satis prodit <persName ref="p138" cert="high">Lutherus</persName>, cuius sit spiritus, non opinor opus esse, ut tam crasso errori respondeatur.</s>
					<s n="14" xml:lang="la" type="auto">Sed de secundo, quandoquidem constet atque ex scriptis <persName ref="p265" cert="high">Zvinglii</persName> aperte convinci possit hanc insimulationem Nestoriane perfidei esse falsam et mendacem, siquidem pius vir<note target="fnk" type="footnote"/> nichil minus quam communicationem idiomatum negaverit, ut per alleosim<note target="fn12" type="footnote"/> nichil aliud [a]sserere<note target="fnl" type="footnote"/> volebat, praeterea ut naturarum proprietatem intemeratam conservare posset, quam <persName ref="p138" cert="high">Lutherus</persName> iuxta Eutichianam heresim confundere satagebat, nichilominus modum scripture tribuentis persone, quod in proprietate nature esset, non abhorrens, optarem, ut aliquis vestrum innocentiam optimi viri ex suis scriptis assereret et palam faceret, quod nichil minus quam perfidia <persName ref="p1731" cert="high">Nestorii</persName> ex libris <persName ref="p265" cert="high">Zvinglii</persName> hauriri possit, id quod aperte probare potest.</s>
					<s n="15" xml:lang="la" type="auto">Deinde, quamdiu videmus et nos falso traduci, quod aquam baptismi eciam in usu et propter usum non pluris fecissemus quam externam aquam fontis, a qua certe in natura nichil differt<note target="fnm" type="footnote"/>, nisi <persName ref="p138" cert="high">Lutherus</persName> velit transsubstantiationem admittere, accedente vero verbo nemo nostrum aliter iudicavit quam aquam sacramentalem esse et propter usum aqua sanctificata per verbum et inenarrabiliter differre ab aqua elementali, opereprecium<note target="fnn" type="footnote"/> censerem, ut confessionem nostram, quemadmodum de sacramentis semper docuerimus et senserimus<note target="fn13" type="footnote"/>, orbi testatam faceremus; video enim <persName ref="p138" cert="high">Lutherum</persName> et omnes suos imitatores in hoc tantum laborare, ut de victoria triumphet, parum vero curet, ut veritas innotescat mundo.</s>
					<s n="16" xml:lang="la" type="auto">Id quod facile illi condonari posset, si periculum inde non pateretur veritas.</s>
				</p>
				<p>
					<s n="17" xml:lang="la" type="auto">Proinde, fratres charissimi, boni consulite hoc meum consilium; nam alias vereor, quod iure in me dici possit: „Sus Minervam docere cupit.“<note target="fn14" type="footnote"/></s>
					<s n="18" xml:lang="la" type="auto">Nonnunquam tamen et dominus minimo in ecclesia utitur<note target="fno" type="footnote"/> ad nominis sui gloriam.</s>
				</p>
				<p>
					<s n="19" xml:lang="la" type="auto">Valete et crebris me consolamini literis vestris doctis et piis, quoniam ferme supra vires premor a factione Lutherana et multorum animi labascunt ex silentio vestro; hactenus tamen obtinere nichil potuerunt.<pb type="edition" next="269"/></s>
				</p>
				<p>
					<s n="20" xml:lang="la" type="auto">Ex <placeName ref="l121" cert="high">Berna</placeName>, 12. decembris 1539.</s>
				</p>
				<p>
					<s n="21" xml:lang="la" type="auto">Nunctius<note target="fn15" type="footnote"/> ita festinabat, ut relegere<note target="fnp" type="footnote"/> et corrigere non daretur facultas.</s>
					<s n="22" xml:lang="la" type="auto"><persName ref="p176" cert="high">Erasmus Ritter</persName>, ex animo totus vester.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Doctissimis et piissimis viris, Tigurine ecclesie pastoribus et lectoribus, charissimis fratribus in domino plurimum observandis.</s>
				</p>
				<p>
					<s n="24" xml:lang="de" type="auto">Gegen Zürich.</s>
				</p>
			</div>
		</body>
	</text>
</TEI>
