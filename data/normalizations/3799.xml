<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3799">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3799</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Proficiscitur hic tabellio subito; etsi autem sum occupatus, tamen haec de sententia domini oratoris, qui et te salvum cupit, mihi ad te scribenda fuerunt, reverende in Christo pater.</s>
					<s n="3" xml:lang="la" type="auto">Qui coierant simul, ut de pace transigerent, nunciata reginae Angliae morte ea lege a se mutuo utrinque discesserunt, ut ad 13. februarii denuo in unum conveniant pacemque conficiant; interea sint induciae.</s>
					<s n="4" xml:lang="la" type="auto">Pax tamen omnino speratur firma aliqua et stabilis.</s>
				</p>
				<p>
					<s n="5" xml:lang="la" type="auto">Deus faxit, ut haec coniuncta sit cum utilitate ecclesiae.</s>
				</p>
				<p>
					<s n="6" xml:lang="la" type="auto">Certe non possum non aspergere verba, in quae episcopus noster nuper erupit.</s>
					<s n="7" xml:lang="la" type="auto">Cum enim senatus noster utrumque in curiam ad prandium vocasset episcopusque sciscitaretur, si quid novi haberem, non gravarer communicare egoque consulto remissius agerem tandemque urgente eo dicerem, quae de Reginaldo Polo nunciata essent, adderemque caetera de statu Angliae, ipse paululum concitatus respondit: "Sinite pax fiat inter duos hosce reges, et vos Lutherani, qui iam tryumphatis, mira videbitis; nam et ex Helvetia quaedam ad me perscribuntur" etc.</s>
				</p>
				<p>
					<s n="8" xml:lang="la" type="auto">Ita haec abrupit; paulo post addidit: "Certe audio consulem vestrum procacius insultasse schulteto Lucernati, et propterea nunc poenas luit; audio enim ex eo tempore non recte habuisse.</s>
					<s n="9" xml:lang="de" type="auto">Gott tut alle Tage Zeichen, wenn mans nun wollte merken."</s>
					<s n="10" xml:lang="la" type="auto">Haec episcopus; quae tu tibi serves velim; nec enim tuto publicantur, quae in conviviis dicuntur.</s>
					<s n="11" xml:lang="la" type="auto">Sed ex his verbis facile apparet, quid vestri illi moliuntur.</s>
				</p>
				<p>
					<s n="12" xml:lang="la" type="auto">De Reginaldo Polo scribitur etiam ad d. Coignetium, quod morbum simularit; tandem rumor sparsus sit eum fato functum esse et propterea eo nomine ei iusta esse facta.</s>
					<s n="13" xml:lang="la" type="auto">Hac autem occasione ille ex Anglia cum magna vi auri elapsum et nunc Romae agere.</s>
				</p>
				<p>
					<s n="14" xml:lang="la" type="auto">Haec, inquam, ita perscribuntur ad d. Coignetium, quibus, quod aliunde constanter nuncietur, eum in vinculis esse, non multum fidei adhibet.</s>
					<s n="15" xml:lang="la" type="auto">Haec raptim.</s>
				</p>
				<p>
					<s n="16" xml:lang="la" type="auto">Vale, pater reverende.</s>
				</p>
				<p>
					<s n="17" xml:lang="la" type="auto">Salutem ex me dicito tuis omnibus.</s>
				</p>
				<p>
					<s n="18" xml:lang="la" type="auto">Curiae 16. decembris anno 1558.</s>
				</p>
				<p>
					<s n="19" xml:lang="la" type="auto">Quaeso te rogoque, ne nos celes, quem finem nacta sint comitia Badensia.</s>
				</p>
				<p>
					<s n="20" xml:lang="la" type="auto">Joh[annes] Fabritius tui observantissimus.</s>
					<s n="21" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae episcopo vigilantissimo, domino et patrono suo multum observando.</s>
				</p>
			</div>
		</body>
	</text>
</TEI>
