<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5137">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5137</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Quod rarius hactenus ad te scripserim, clarissime vir et frater in domino observande, non tam meę quam tuę fuere occupationes in causa, quas cum infinitas ac pregnantes non ignorarem, non abs re mihi videbatur religio eas mea tenuitate interrumpere, hoc pręsertim tempore, quo alios esse sciebam, qui multo gratiori Minerva rerum nostrarum statum ad tuam humanitatem perscriberent, qualis erat charissimus frater noster Iunius, cui hactenus salutes meas et si quid erat aliud, quod te scire referebat, perscribendum demandaram.</s>
				</p>
				<p>
					<s n="3" xml:lang="la" type="auto">Id quod eo libentius in se suscipiebat, quo erat erga tuam humanitatem animo propensior.</s>
					<s n="4" xml:lang="la" type="auto">Nunc vero, cum illum nobis dominus abstulerit ita fortassis nostris id merentibus peccatis, omittere non potui, quin vel semel in tanta rerum perturbatione meis literis humanitati tuae molestiam aliquam facerem, quod ęquiori te laturum animo non dubito, si ob communem nostrę ecclesię utilitatem id fieri memineris.</s>
					<s n="5" xml:lang="la" type="auto">Quantum enim vulnus ex huius fratris morte nostra susceperit ecclesia, dici non potest; nam etsi eo vivente non paucis iactaretur casibus et variis adversariorum tentaretur artibus, semper tamen fidelem illum et privatim et publice sensit propugnatorem, quo se destitutum plurimi dolent verenturque, ne ablato illo maior nocendi occasio adversariis sit data.</s>
					<s n="6" xml:lang="la" type="auto">Quod malum ut a nobis tollatur, non modo orandus est dominus, verum et nobis enitendum, quanta possumus cura et diligentia, ut talis substituatur, qui eius ingressus vestigia eadem magnanimitate, quod ille cepit, persequatur.</s>
				</p>
				<p>
					<s n="7" xml:lang="la" type="auto">Qua in re si tua humanitas suum quoque nobis pręstiterit officium et nobis gratissimum et toti ecclesię utilissimum pręstitisse obsequium non dubitamus.</s>
					<s n="8" xml:lang="la" type="auto">Hic novi nihil habetur, quam quod hostium veritatis minis totum reboat coelum, qui nescio quas novas fraudes et insidias contra Christi regnum se invenisse fucato isto Tridentino concilio gaudent ac letantur.</s>
					<s n="9" xml:lang="la" type="auto">Dominus afflictę suę adsit ecclesię.</s>
				</p>
				<p>
					<s n="10" xml:lang="la" type="auto">Iterum tua valeat humanitas in domino atque nos (ut facis) semper tuis precibus deo commenda.</s>
				</p>
				<p>
					<s n="11" xml:lang="la" type="auto">Salutant te d. Borrhaus et Marcus Bertius.</s>
				</p>
				<p>
					<s n="12" xml:lang="la" type="auto">Tuus totus ex animo Wolf[gangus] Wissemb[urgius].</s>
					<s n="13" xml:lang="la" type="auto">Pręclarissimo viro d. Heinricho Bullingero, Tigurinę ecclesię pastori vigilantissimo, fratri et domino suo in Christo observando.</s>
					<s n="14" xml:lang="de" type="auto">Zürich.</s>
				</p>
			</div>
		</body>
	</text>
</TEI>
