<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8731">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8731</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gaudeo certe tibi meis prioribus, quas ad nundinas Martinianas scripsi, quodammodo satis esse factum, doleo vero, quod non citius eas acceperis.</s>
					<s n="3" xml:lang="la" type="auto">Muralti ad vos profectionem ignoravi prorsus, neque quisquam meorum agnoscere vult eam sibi indicatam.</s>
					<s n="4" xml:lang="la" type="auto">Interea unum tantum habui nuncium, per quem paucula ad fratrem scripsi.</s>
					<s n="5" xml:lang="la" type="auto">Quicquid tamen id sit, tuus et sum et ero semper.</s>
					<s n="6" xml:lang="la" type="auto">Raro hac hyeme domo exeo et nusquam fere, nisi quo me officii ratio postulat, quia morbi recursum valde metuo, qui mihi subinde minatur aliquid et nunc ab hac nunc ab illa parte me vellicat et digitorum articulis nonnihil insidet; sed dummodo ambulare et munus meum obire possum, satis mihi sanus videor.</s>
					<s n="7" xml:lang="la" type="auto">Dolet vero plurimum, quod audiam te tussi et defluxionibus ita vexari; sed haec sunt et senii et hyemis ita propria, ut cavere vix ulla ratione possint, ideoque patientius sunt ferenda.</s>
				</p>
				<p>
					<s n="8" xml:lang="la" type="auto">Descriptum literarum landgravianarum serius a dominis, quibus illud communicaveram, recepi neque etiam tantam remittendi illud esse necessitatem coniectabam ex eo, quod non ipsum <foreign xml:lang="el">αθτογραξον</foreign>, sed alterius descriptoris manum esse cognoscerem.</s>
					<s n="9" xml:lang="la" type="auto">Adhuc tamen, quoniam ita petis, illud remitto cum quibusdam aliis novitatibus simul missis.</s>
				</p>
				<p>
					<s n="10" xml:lang="la" type="auto">Pro libellis ut prius egi gratias, ita adhuc ago et quaero, qua ratione me tibi gratum exhibeam.</s>
					<s n="11" xml:lang="la" type="auto">Libenter effecissem, ut hoc quoque anno vinum vobis missum fuisset Rotulanum; sed vecturae difficultas et incommoditas viae prohibuit, ut hactenus illud non fuerit factum.</s>
					<s n="12" xml:lang="la" type="auto">Quid futurum sit deinceps, nondum promittere possum; salutat tamen te valde diligenter Steigerus noster, et quęrit modum, quo suam voluntatem et benevolentiam erga te attestetur.</s>
					<s n="13" xml:lang="la" type="auto">Faciunt idem quaestores ambo, Mülinensis, Diesbachius et multi alii.</s>
					<s n="14" xml:lang="la" type="auto">Ex Gallia nihil habemus.</s>
					<s n="15" xml:lang="la" type="auto">Miror, quę sint illae inter ministros simultates; olfacio huius rei multum, sed de materia litium statuere adhuc certo non possum.</s>
				</p>
				<p>
					<s n="16" xml:lang="la" type="auto">Palatinus ad nostros scribit, et quem prius concesserat Ursinum, negat rursus illo quantumvis illibenter isthic manente.</s>
					<s n="17" xml:lang="la" type="auto">Fiunt haec ex suggestionibus consiliariorum, quos nosti.</s>
					<s n="18" xml:lang="la" type="auto">Haeremus ergo adhuc circa theologum; offert autem se nobis d. Coladonius Genevae dimissus, qui nunc in pago quodam ditionis nostrae manet.</s>
					<s n="19" xml:lang="la" type="auto">Ad illum propendent multorum animi, quoniam vident eum non cogitare de reditu in Galliam; verentur interea alii non citra offensionem Genevensium illum recipi posse et futurum inde, ut nova illorum odia in nos concitemus.</s>
					<s n="20" xml:lang="la" type="auto">Sed ista non nimis videntur metuenda, cum vir ille sit pius, doctus et probus et ob nullum ibi malum crimen dimissus.</s>
					<s n="21" xml:lang="la" type="auto">Nondum tamen hic statutum est aliquid.</s>
				</p>
				<p>
					<s n="22" xml:lang="de" type="auto">Des Kornkaufs halb ist mangerlei Rede, und ist nicht an Ursache bischen, dass mans auf fremde Merkte zu führen abgeschlagen hat; dieweil mans aber so hoch aufnimmt, lassts meine Herren gehn.</s>
					<s n="23" xml:lang="de" type="auto">Man wird aber mithin andere notwendige Vorsehungen auch tun.</s>
					<s n="24" xml:lang="la" type="auto">De victoria Turcica Veneti multa perscripta et picturas evulgant, interea de Cypro amissa nihil; videntur ergo tantum irritasse crabrones.</s>
					<s n="25" xml:lang="la" type="auto">Res nostrae urbicae et privatae mediocriter se habent.</s>
					<s n="26" xml:lang="la" type="auto">Samuel noster Telamonius una cum socero te plurimum salutant.</s>
				</p>
				<p>
					<s n="27" xml:lang="la" type="auto">Vellemus nos quoque aliqua affinitate tibi aut tuis post tam longam amicitiam posse coniungi; sed quoniam agnoscimus nos non esse pares, qui iungamur vobis, et proinde repulsam laturos, proponere nihil audemus.</s>
				</p>
				<p>
					<s n="28" xml:lang="la" type="auto">Interea tibi tuisque precamur omnem benedictionem a domino.</s>
					<s n="29" xml:lang="la" type="auto">Bene vale, domine colendissime et pater charissime.</s>
				</p>
				<p>
					<s n="30" xml:lang="la" type="auto">Bernae in die solstitii hyberni 1571.</s>
				</p>
				<p>
					<s n="31" xml:lang="la" type="auto">De rebus Genevensibus nihil scribo, quoniam exponent illa tui et mei illi Felix Lavaterus et Iohannes Collinus.</s>
				</p>
				<p>
					<s n="32" xml:lang="la" type="auto">Iohannes Hallerus, tuus perpetuo<note type="misc">451b</note>.</s>
					<s n="33" xml:lang="la" type="auto">Clarissimo viro d. Heinrycho Bullingero seniori, fidelissimo Tigurinae ecclesiae antistiti, domino meo honorando et compatri charissimo.</s>
				</p>
			</div>
		</body>
	</text>
</TEI>
