<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3107">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3107</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nihil scribo; Zvinglius viva erit epistola.</s>
					<s n="3" xml:lang="la" type="auto">Iam hoc momento venio a senatu et negotium tuum ursi; heri toto die expectavi; sed prae multitudine negotiorum non potui admitti.</s>
				</p>
				<p>
					<s n="4" xml:lang="la" type="auto">Summa est: non volunt, ut hic inprimatur; suspicantur nescio quas turbas, praesertim quod Froschoverus non velit suum nomen libro addi.</s>
					<s n="5" xml:lang="la" type="auto">Itaque remitto totum opus.</s>
					<s n="6" xml:lang="la" type="auto">Nostram ut operam boni consulas, rogamus; per nos enim non stetit, quum/quin?</s>
					<s n="7" xml:lang="la" type="auto">et hic et sub nomine urbis huius aederetur.</s>
					<s n="8" xml:lang="la" type="auto">De reliquis gener.</s>
				</p>
				<p>
					<s n="9" xml:lang="la" type="auto">Genevense negotium valde nos turbat.</s>
					<s n="10" xml:lang="la" type="auto">Nunquam magis in procinctu res fuit, ut ad bellum aut turbas aliquas procedatur; nam exulibus Genevatibus concessum est invadere omnia Genevensium bona, quę in finibus ditionis Bernensis habent, si Genevenses pergant ipsis illorum bona invadere, quę ipsi adhuc habent Genevę.</s>
					<s n="11" xml:lang="la" type="auto">Itaque ad bellum et turbas omnia spectare videntur, nisi deus avertat.</s>
					<s n="12" xml:lang="la" type="auto">Non licet nobis Calvino aut aliis quicquam scribere, ne rempublicam prodere videamur.</s>
				</p>
				<p>
					<s n="13" xml:lang="la" type="auto">Bernę die Caroli.</s>
					<s n="14" xml:lang="la" type="auto">Vale et ignosce tumultuanter et summa quoque cum indignatione scribenti.</s>
				</p>
				<p>
					<s n="15" xml:lang="la" type="auto">H[allerus] tuus.</s>
				</p>
				<p>
					<note type="address">[Adresse:]</note>
					<s n="16" xml:lang="la" type="auto">Clarissimo viro d. Heinrycho Bullingero, Tigurinę ecclesiae pastori fidelissimo, domino et compatri charissimo colendissimoque suo.</s>
				</p>
				<p>
					<note type="remark">[Darunter von Bullingers Hand:]</note>
					<s n="17" xml:lang="de" type="auto">Abschlag zu drucken 28. Januarii 1557.</s>
				</p>
				<p>
					<note type="remark">[Auf der Vorderseite ist von Bullinger bemerkt:]</note>
					<s n="18" xml:lang="la" type="auto">Si nullum latitaret periculum, Tiguri fuisset impressa; nam hactenus nihil huc est missum ab illis.</s>
					<s n="19" xml:lang="la" type="auto">Fore periculos m libri huius impressuram patet ex Gualtheri Antichristo.</s>
				</p>
				<p>
					<note type="remark">[Darunter ein Zusatz:]</note>
					<s n="20" xml:lang="la" type="auto">et quod Froschoverus singulariter voluerit imprimi absque suo nomine Bernae ab Apiario.</s>
				</p>
				<p>
					<s n="21" xml:lang="la" type="auto">Nullam inde oriri utilitatem nisi privatam Apiarii, qui cupiat imprimi, ut lucrum faciat.</s>
					<s n="22" xml:lang="la" type="auto">Privatam utilitatem non esse praeponendam publicae adeoque exponendam periculo totam rempublicam.</s>
					<s n="23" xml:lang="la" type="auto">Praesertim cum ex bibliorum Germ... et deisp... colliquescat Apocalypsim non recenseri inter canonicos libros, cuius quidem rei author creditur Zvinglius, cui expositio Apocalypsis haec non consentiat, dum canonicum asserit, et ideo non propter huiusmodi librum ullum subeundum periculum.</s>
				</p>
				<p>
					<s n="24" xml:lang="la" type="auto">Haec rationes gener d. Zvinglius mihi retulit ex ore d. Halleri, cur senatus Bernensis noluerit consentire in aeditionem Apocalypsis.</s>
				</p>
			</div>
		</body>
	</text>
</TEI>
