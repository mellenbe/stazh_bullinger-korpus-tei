<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1827">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1827</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cogitavi iam diu et cum aliis quoque contuli, quisnam ex nostris duci Wirtenbergensi dari possit, ut ecclesiae Mompelgardensi praeficiatur, nec invenio commodiorem quam Franciscum a Sancto Paulo, Viviacensis ecclesię ministrum.</s>
				</p>
				<p>
					<s n="3" xml:lang="la" type="auto">Gallus is est et nobilis, ut puto, praesapię; Lausannę linguam Graecam cum laude, antequam d. Beza illuc veniret, professus est; aetatis est vegetae, eiusdem fere, ut mihi videtur, cum d. Gvalthero; pietatem habet cum praeclara eruditione, moribus gravissimis et eloquentia exculta coniunctam; modestię est singularis et humanitatis multae.</s>
				</p>
				<p>
					<s n="4" xml:lang="la" type="auto">In negotio praedestinationis propter singularem modestiam et moderationem, quam in hac disputatione adhibendam censet, visus fuit a reliquis dissentire, unde nonnihil a Lausanensibus fuit impetitus; sed totum negotium compositum a nobis est et sepultum, ut spero.</s>
					<s n="5" xml:lang="la" type="auto">Tamen puto propter hanc occasionem ipsum libentius illuc concessurum, si illuc vocaretur.</s>
					<s n="6" xml:lang="la" type="auto">Ego non invenio aliquem alium, cuius ingenium tali officio magis convenire videatur.</s>
					<s n="7" xml:lang="la" type="auto">Id tibi, quoniam aliquoties ea de re ad me scripsisti, significare volui.</s>
				</p>
				<p>
					<s n="8" xml:lang="la" type="auto">Reliqua, quę mandasti, curavi.</s>
					<s n="9" xml:lang="la" type="auto">Fridolino Götschio scribo nomine omnium nostrum<note type="margin">a.R.: nom. - nostrum Zusatz a. Rd.</note>, apud generum tuum ut maneat aut ad aliquem alium ex doctis concedat, si omnino sumptus hic facere videatur nimios; in publico autem pandocheo omnino illum agere nolumus.</s>
					<s n="10" xml:lang="la" type="auto">Vestrum Fabricium ego recepi.</s>
					<s n="11" xml:lang="la" type="auto">Revocabuntur ex nostris fortassis brevi aliqui propter conditiones aliquas vacantes.</s>
				</p>
				<p>
					<s n="12" xml:lang="la" type="auto">Rerum novarum nihil habeo.</s>
					<s n="13" xml:lang="la" type="auto">Ferdinandum aiunt ambire amicitiam principum Germanorum nec dissimulanter fratris traducere consilia.</s>
					<s n="14" xml:lang="la" type="auto">Captivi Lugdunenses iam fuissent cremati, nisi senatus nostri subita intercessione fuissent servati; manent tamen adhuc in vinculis, et multum pro illis magistratus noster apud regem laborat.</s>
					<s n="15" xml:lang="la" type="auto">Implorant omnium ecclesiarum intercessionem.</s>
				</p>
				<p>
					<s n="16" xml:lang="la" type="auto">In classe Neocomensi aliquid dissidii est propter disciplinam ecclesiasticam et conservandam et instituendam.</s>
				</p>
				<p>
					<s n="17" xml:lang="la" type="auto">Sunt aliquę ecclesię in comitatu Valengiono, Valendiis, quę excommunicatione hactenus publica crimina prosequutę sunt neque exclusorum ad communionem quemquam exceperunt nisi publica prius ab illis aedita confessione et poenitentia.</s>
					<s n="18" xml:lang="la" type="auto">Illa disciplina et a Blaurero Bielnis, ut audio, est instituta; intolerabilis vero multis cum sit, incipiunt inter se contendere his consu[etum] morem retinere cupientibus, aliis vero nostratum(?) eisdem obiicientibus exemplum.</s>
					<s n="19" xml:lang="la" type="auto">Causam contentioni subministrant quoque illi, qui in ecclesiis, ubi consueta hactenus disciplina hęc non fuit, tamen erigere ipsam manibus pedibusque conantur et alios non hoc conantes et intendentes tanquam parum apostolicos traducunt et calumniantur.</s>
					<s n="20" xml:lang="la" type="auto">Itaque praedictae classis fratres quęstionem de disciplina hac ecclesiis quibusdam diiudicandam proposuerunt, et primo quidem Genevenses et Bielnenses accesserunt, ut ex subscriptione consilii ipsorum patet, cuius tibi hic mitto transcriptum.</s>
				</p>
				<p>
					<s n="21" xml:lang="la" type="auto">Postea huc quoque venerunt sollicite nostram subscriptionem urgentes; sed qui insidiari viderentur, noluimus subscribere.</s>
					<s n="22" xml:lang="la" type="auto">Respondimus vero ad hunc modum: disciplina omnino in ecclesia opus esse, non autem omnes ecclesias eadem forma uti posse; debere ergo quamlibet uti ea, quę vel consu[eta] vel aedificationi magis consentanea sit etc.</s>
				</p>
				<p>
					<s n="23" xml:lang="la" type="auto">Nescimus ergo, an ad vos quoque concessuri sint; volui ergo te de his praemonitum simulque rogo, ut me tuo hic instruas amplius consilio.</s>
					<s n="24" xml:lang="la" type="auto">Astute enim video Lausanenses praetermissos ab illis, a Genevensibus autem primo petitum consilium.</s>
					<s n="25" xml:lang="la" type="auto">Ex Tossani nomine intelliges etiam illuc iam pertigisse hanc quaestionem.</s>
					<s n="26" xml:lang="la" type="auto">Farellus interea graviter decumbti et quaestionem forte morte solvet, nisi dominus illi succurrerit.</s>
				</p>
				<p>
					<s n="27" xml:lang="la" type="auto">Haec habui modo.</s>
					<s n="28" xml:lang="la" type="auto">Abs te novi aliquid expecto.</s>
					<s n="29" xml:lang="la" type="auto">Iungius Aroviensis Basilęam vocatus est in locum Sultzeri; retinebitur tamen, ut spero, nostri senatus authoritate, qui ad illum scribit hodie.</s>
					<s n="30" xml:lang="la" type="auto">Musculus et omnes nostri bene valent et te cum omnibus vestris amanter salutant.</s>
					<s n="31" xml:lang="la" type="auto">Bernę 18. mar[tii] 1553.</s>
				</p>
				<p>
					<s n="32" xml:lang="la" type="auto">T[uus] Ioan[nes] Hallerus.</s>
				</p>
				<p>
					<s n="33" xml:lang="la" type="auto">Clarissimo viro d. Heinrycho Bullingero, Tigurinę ecclesię antistiti fidelissimo, domini et compatri suo venerando.</s>
				</p>
				<p>
					<s n="34" xml:lang="de" type="auto">Zürich.</s>
					<s n="35" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
