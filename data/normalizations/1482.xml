<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1482">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1482</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Laboravi qua potui diligentia et fide.</s>
					<s n="3" xml:lang="la" type="auto">Quid profecerim intelliges partim ex Michaele nostro, cui omnia a magistratu nostro concessa sunt sicut postulavit, partim ex communibus literis.</s>
					<s n="4" xml:lang="la" type="auto">Grave, imo non omnibus facile, est disputationibus simpliciter subscribere, praesertim quum in his fere inveniantur quae lectores alia ratione tractari posse existiment, et forte commodiore.</s>
					<s n="5" xml:lang="la" type="auto">Ac miror vos a nobis id postulasse.</s>
					<s n="6" xml:lang="la" type="auto">Satis clare mox in consensionis nostrae initio, ubi de electione ac salute et damnatione hominum disserimus, hoc negotium expositum est.</s>
					<s n="7" xml:lang="la" type="auto">Ea ego non aliter accipio quam uti in Decadibus meis, maxime 4 ser.</s>
					<s n="8" xml:lang="la" type="auto">4, exposui.</s>
					<s n="9" xml:lang="la" type="auto">Deus philantropos, apud quem non est personarum Petro teste respectus, pro bonitate sua vult omnes homines, uti Paulus ait, salvos facere, et ad agnitionem veritatis pervenire: estque consilium dei... et iustificare condonatis peccatis in solo mediatore Iesu Christo domino nostro, nimirum ex mera gratia, propter ipsum filium pro nobis incarnatum, crucifixum et ex mortuis excitatum, per fidem gratuitum donum, non per opera quae ipse homo facit.</s>
					<s n="10" xml:lang="la" type="auto">Idem damnare vult omnes incredulos ob ipsorum culpam, quod non crediderunt in Christum exhibitum.</s>
				</p>
				<p>
					<s n="11" xml:lang="la" type="auto">Fidem donat etiam ipse deus pater filii sui respectu.</s>
					<s n="12" xml:lang="la" type="auto">Fidei autem animis hominum inserendae et alendae, adeoque et conservandae, verbum et sacramenta destinavit, quae per spiritum dei redduntur efficacia.</s>
					<s n="13" xml:lang="la" type="auto">Quotquot ergo homines servantur mera dei servatoris gratia servantur: qui pereunt, non fatali necessitate adacti pereunt, sed quod volentes gratiam dei respuerunt.</s>
					<s n="14" xml:lang="la" type="auto">Neque enim peccatum in deo ullum: in nobis id et culpa damnationis nostrae inhaeret.</s>
				</p>
				<p>
					<s n="15" xml:lang="la" type="auto">Sed de his in scripto publico.</s>
				</p>
				<p>
					<s n="16" xml:lang="la" type="auto">Si Hieronymus omnia salutis merae tribueret gratiae domini, nihil nostris viribus, tantummodo ad acutam illam subtilemque quaestionem re reprobatione haereret aut obstupesceret, adde et aequius iudicaret de illis quoque qui et ipsi omnia ascribunt divinae gratiae, nihil nostris meritis, mihi quidem, si ullo modo fieri posset, vestra videretur modestia attrahendus et servandus ab interitu.</s>
				</p>
				<p>
					<s n="17" xml:lang="la" type="auto">Dominus Iesus pacificet ecclesiam vestram in pace vere sancta.</s>
				</p>
				<p>
					<s n="18" xml:lang="la" type="auto">In Anglia scribitur novas exortas esse turbas.</s>
					<s n="19" xml:lang="la" type="auto">Denuo enim dux Sommersethi una cum coniuge et principibus ac nobilibus fere viginti captus in Londinensem turrim ante Michaelis conclusus est.</s>
					<s n="20" xml:lang="la" type="auto">Postea... quoque, nescio ob quam causam, in vincula coniectus est.</s>
					<s n="21" xml:lang="la" type="auto">Putant quidam quod nonnihil imprudentius apud Caesarem effutiverit.</s>
					<s n="22" xml:lang="la" type="auto">Depositi sunt mense octobri Wirgonicensis et Chichestrensis episcopi, graves lupi.</s>
					<s n="23" xml:lang="la" type="auto">Marchio Dorcestriae creatus est dux Suffolciae, comes Warvici dux Northumberlandiae.</s>
					<s n="24" xml:lang="la" type="auto">Hoc unum spero, evangelium nihil detrimenti accepturum ex illorum vinculis.</s>
				</p>
				<p>
					<s n="25" xml:lang="la" type="auto">Recte vero tu asseris, utcunque saeviant patres Tridentini, Christum tamen nobis affuturum.</s>
					<s n="26" xml:lang="la" type="auto">Perseveremus nos interim in nostra statione et precibus.</s>
					<s n="27" xml:lang="la" type="auto">Miror an ultimam meam epistolam una cum libello dedicato regi Galliae acceperis.</s>
					<s n="28" xml:lang="la" type="auto">Nam ex ultimis tuis nihil tale suspicari potui.</s>
					<s n="29" xml:lang="la" type="auto">Si quid Marchio scripturus est, mittat Argentoratum d. Christophoro [Montio] regis secretario.</s>
					<s n="30" xml:lang="la" type="auto">Laelius eius literas curandas suscepit.</s>
				</p>
				<p>
					<s n="31" xml:lang="la" type="auto">Salvi sint viri boni omnes: March[io], Iac.</s>
					<s n="32" xml:lang="la" type="auto">a Burg[undia]... et symmystae omnes.</s>
					<s n="33" xml:lang="la" type="auto">Vale et ama nos.</s>
					<s n="34" xml:lang="la" type="auto">Tiguri 27. novemb. 1551.</s>
				</p>
				<p>
					<s n="35" xml:lang="la" type="auto">Bullingerus tuus.</s>
				</p>
				<p>
					<s n="36" xml:lang="la" type="auto">Clarissimo viro d. Ioanni Calvino Genevensis ecclesiae pastori fideli domino fratri ac symmystae colendo ac carissimo suo.</s>
					<s n="37" xml:lang="de" type="auto">Janff.</s>
				</p>
			</div>
		</body>
	</text>
</TEI>
