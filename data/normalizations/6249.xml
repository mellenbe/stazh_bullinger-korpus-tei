<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6249">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6249</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Tua, reverende in Christo pater, omnia bona fide accepi et ago tibi ingentes gratias.</s>
					<s n="3" xml:lang="la" type="auto">Tuam de foedere Gallico sententiam legi et relegi; quaedam enotare cogito; si possum et habeo, cui certo dem, statim remittam, quod tu mihi eius potestatem longiorem non facias.</s>
					<s n="4" xml:lang="la" type="auto">Saepe cogitavi summa concionum mearum, quas de hos negotio in universum habui, quae in schedis sunt, enotare et ad te mittere; sed sensi vires ingenii nonnihil fractas.</s>
					<s n="5" xml:lang="la" type="auto">Nuper enim post absolutum responsum meum, quod Hispanis do, in quo nimis fortassis festinavi, quod haberem, qui Genevam perferret, et sperarem ante nundinas exire posse, demum animadverti in me ipso, quam essem debilitatus.</s>
				</p>
				<p>
					<s n="6" xml:lang="la" type="auto">Nunc, quoties calamum in manus sumo, toties fere inutiliter, quod volo, attento.</s>
					<s n="7" xml:lang="la" type="auto">Tibi multum gratulor, qui ista aetate tantis laboribus sufficis; deum rogo, ut te confirmet et roboret his maxime afflictis et aerumnosis ecclesię temporibus; magnam enim tempestatem providere necesse est, quotquot vel mediocri rerum cognitione pollent.</s>
				</p>
				<p>
					<s n="8" xml:lang="la" type="auto">Incipio etiam omnia tuta timere.</s>
				</p>
				<p>
					<s n="9" xml:lang="la" type="auto">Hoc intestinum ecclesię bellum, quod cum ubiquistis gerimus, plus me vexat qua caetera omnia, et mihi illorum hominum pertinacia et malitia, vel stupor potius argumento sunt Germaniae magnum malum impendere.</s>
					<s n="10" xml:lang="la" type="auto">Sed quid faciamus?</s>
				</p>
				<p>
					<s n="11" xml:lang="la" type="auto">Bona causa non est deserenda, eventus deo committendus.</s>
					<s n="12" xml:lang="la" type="auto">Tuum libellum nondum legere potui, nisi quod methodum inspexi, et mihi valde placet; legi etiam nonnulla folia; hac septimana, si vixero, omnia legam.</s>
				</p>
				<p>
					<s n="13" xml:lang="la" type="auto">Scribit ad me d. Beza se parare responsum ad omnipraesentiales et aliquid etiam aliud, quod speret his nundinis exiturum.</s>
				</p>
				<p>
					<s n="14" xml:lang="la" type="auto">Quodsi tale quid exit et Froscoverus Francoforto advehit, quaeso, cura, ut exemplar ad nos afferatur et meis rationibus a bibliopola inscribatur.</s>
					<s n="15" xml:lang="la" type="auto">Nos hic sumus in librorum solitudine; domini Bezae nihildum legi et audio illum non pauca scripsisse nec dubito, quin et erudita.</s>
					<s n="16" xml:lang="la" type="auto">Meus liber Genevae ad nundinas exire non potuit; ita amici scribunt.</s>
				</p>
				<p>
					<s n="17" xml:lang="de" type="auto">Quod autem ad foederis negocium attinet, ego mea semper unico syllogismo concludo: dass man den Plagen und Strafen Gottes, als nämlich den Sinn Pestilenz, Hunger etc., wohl möge mit ordentlichen Mitteln begegnen, darunter ich auch Ziel die Gegenwehr samt allerlei Munition, Geschütz und Kriegsrüstung; wo man aber die ordentlichen Mittel nicht gehaben möge, solle sich der Mensch eher hunder mal tödten lassen etc.</s>
					<s n="18" xml:lang="la" type="auto">Scis tu, quam late pateat haec maior propositio.</s>
				</p>
				<p>
					<s n="19" xml:lang="la" type="auto">Ob aber yetz dise kriegsübung, so uff die französisch vereinigung volgen möchte, ein ordenlich mittel sye, de eo omnis quaestio, et in eo genere tua versantur argumenta; mihi vero ad hanc disputationem aditus nonnihil est praeclusus.</s>
				</p>
				<p>
					<s n="20" xml:lang="la" type="auto">Nostri enim hoc perpetuare volunt, quod hactenus fecerunt, et quae tu eventura times, si vestri militiam sequerentur, haec coram cernimus: omnium ordinum summam corruptionem.</s>
				</p>
				<p>
					<s n="21" xml:lang="la" type="auto">Volunt bella sequi; eos perstringunt, qui domi desident.</s>
					<s n="22" xml:lang="la" type="auto">Haec illis desidia et ignavia videtur, et quod mirum est: qui videri volunt ferrum exhorrescere, pestis tempora tam anxie sibi timent, ut ad nomen quoque trepident.</s>
					<s n="23" xml:lang="la" type="auto">Haec illa hominum perversa est fortitudo.</s>
				</p>
				<p>
					<s n="24" xml:lang="la" type="auto">Nunc, quod de cane dicitur, qui semel intestina gustavit, de nostris quoque dici potest, qui semel pensionibus sunt infecti et maioribus subinde inhiant.</s>
				</p>
				<p>
					<s n="25" xml:lang="de" type="auto">Die Rede auch haben im gemeinen Seckel nicht ein Haller (curia ist reicher an Vorrat und Barschaft den gemeinen 3 Bünden.), den das sie von Herren haben: Sagen heiter aushin, sie können der Herren nicht entbären.</s>
				</p>
				<p>
					<s n="26" xml:lang="la" type="auto">Interim privati homines plures ditissimi, sed plaerique tam avari, ut incredibile sit dictu et tibi creditu.</s>
				</p>
				<p>
					<s n="27" xml:lang="la" type="auto">Itaque cum duo principes nostrorum amicitiam ambiant, cum alter alteri sit praeferendus, in eo laborandum, ut extrudatur ille, qui reipublicae pernitiosior; deinde, si quid cum Gallo transigatur, iis capitibus fiat, quae religioni non adversentur, et si fieri possit, quod omnino tentabimus<note type="misc">tentaribus?</note></s>
					<s n="28" xml:lang="la" type="auto">- quo successu nescio -, ut seorsim a Quinquepagicis cum rege nostri paciscantur.</s>
					<s n="29" xml:lang="la" type="auto">Hoc tibi secretum scribo, sed tamen tale secretum, quod apud nos est notorium: nunquam repulissemus Hispanum nec in posterum repelleremus, nisi Gallus pecunia sua et pollicitis eum expugnasset per suos pensionarios.</s>
					<s n="30" xml:lang="la" type="auto">Nunc tu cogitare potes, si Gallus illis non daret, unde acciperent.</s>
				</p>
				<p>
					<s n="31" xml:lang="de" type="auto">Dieser Krieg ist den Pensionären ein guter Krieg gesehen; denn der Gallus hat etlichen grossen Capitänieren, und deren der Meerteil, ihre Pension müssen mehren, hat er ächter sie ihm gewiss<note type="misc">gereiß?</note> behalten wollen, die dem Legaten heiter ausharren gesagt, so er das nicht gäbe, so sei das Philippi Bote zu geben gottwillig; aber um der alten Diensten willen wollen sie lieber dem Franzosen halten.</s>
					<s n="32" xml:lang="la" type="auto">Quid vis dicam?</s>
					<s n="33" xml:lang="la" type="auto">Non, mihi si centum linguae sint oraque centum, omnia haec percurrere possim; ich werd müyd, wenn ich doran denck.</s>
					<s n="34" xml:lang="la" type="auto">Tua incomparabilis prudentia mihi satis est perspecta; sed crede mihi, pater, si vel per biennium tibi hic haerendum esset in senectute tua, eos mores vix perferres, quos ego iuvenis vixdum devorare et superare didici cum maximo animi moerore, qui et valetudinem meam multum afflixit.</s>
					<s n="35" xml:lang="la" type="auto">Itaque non mirum tibi videatur, si non omnino ea methodo procedo, qua<note type="misc">quo!</note> tu.</s>
				</p>
				<p>
					<s n="36" xml:lang="la" type="auto">Scis tu, quam pluries locum mutare optarim, sed frustra; per vos enim id mihi non licuit.</s>
					<s n="37" xml:lang="la" type="auto">Quod ergo non casus aliquis, sed deus huic me loco affigere videretur, pareo quidem, sed non semel ingemisco.</s>
				</p>
				<p>
					<s n="38" xml:lang="la" type="auto">Interim ex multis malis tolerabiliora eligo.</s>
					<s n="39" xml:lang="la" type="auto">Deus nobis adsit, ut, quod utilissimum est patriae, id ipsum effectum habeat.</s>
				</p>
				<p>
					<s n="40" xml:lang="la" type="auto">Caetera omnia remitto; novi plane nihil.</s>
					<s n="41" xml:lang="la" type="auto">De morte Augusti iam ante audivimus, sed incertis authoribus; vulgo tamen in plateis hęc feruntur.</s>
					<s n="42" xml:lang="la" type="auto">Horrenda sunt, quae de peste scribuntur undique.</s>
				</p>
				<p>
					<s n="43" xml:lang="de" type="auto">Gott will vielleicht scheiden.</s>
				</p>
				<p>
					<s n="44" xml:lang="la" type="auto">Vale, reverende in Christo pater cum tuis omnibus quam felicissime et diutissime.</s>
				</p>
				<p>
					<s n="45" xml:lang="la" type="auto">Has literas conscinde, si videtur.</s>
				</p>
				<p>
					<s n="46" xml:lang="la" type="auto">Curię 28. augusti anno 1564.</s>
				</p>
				<p>
					<s n="47" xml:lang="la" type="auto">T[uus] Fabricius.</s>
					<s n="48" xml:lang="la" type="auto">quęso, has literas d. d. Gesnero redde.</s>
				</p>
				<p>
					<s n="49" xml:lang="la" type="auto">Amplissimo viro d. Heinrycho Bullingero, domino suo et in Christo patri honorando.</s>
					<s n="50" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
