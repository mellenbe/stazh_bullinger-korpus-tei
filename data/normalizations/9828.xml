<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9828">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9828</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Eheu, mi pater, quid mihi Linerus noster nudiustertius nuntiavit!</s>
					<s n="2" xml:lang="la" type="auto">Faxit dominus, ut brevi audiam laetiora, sicut non ego solus neque mei soli collegae, sed tota haec ecclesia precibus assiduis a deo optimo maximo flagitamus.</s>
					<s n="3" xml:lang="la" type="auto">Quodsi tempus illud advenit, quo sis nobis abripiendus, te quidem non est cur confirmem et consoler, a quo potius confirmari consuevimus; sed causa magna est, cur dei spiritum nobis duplicari merito quaeramus his usque adeo miseris et calamitosis temporibus veluti gubernatore destituti.</s>
					<s n="4" xml:lang="la" type="auto">Et quam vereor, ne tuum discessum ea consequantur, quae nos cogant eos ter felices arbitrari, qui tempestive sublati fuerint.</s>
					<s n="5" xml:lang="la" type="auto">Hoc me consolatur, quod dominus deus noster est minime, ut spero passurus, ut vel fratrum vel ecclesiarum animi ab ista fraterna coniunctione unquam disiungantur.</s>
					<s n="6" xml:lang="la" type="auto">Ego quidem favente deo vitam potius amittam.</s>
					<s n="7" xml:lang="la" type="auto">De illius impuri convitiis nolim te hoc tempore esse sollicitum, sed exceptis precibus, quibus armis praecipue sunt haec monstra nobis oppugnanda, hanc nunc quidem curam totam fratribus relinquere.</s>
					<s n="8" xml:lang="la" type="auto">Scripseram de Torgensi conciliabulo, cuius scriptum si haberem, cogitarem de responso, quo tamen sic causam nostram agerem, ut princeps offendi merito non posset, nec tam ederem scriptum, nisi ex vestro consensu et consilio.</s>
					<s n="9" xml:lang="la" type="auto">Sed haec rogo te et obsecro ut nunc omittas et, quandoquidem sic videtur domino et tecum et nobiscum agere, magis necessaria cures.</s>
					<s n="10" xml:lang="la" type="auto">Caeterum hic apud nos est medicus excellenti pietate et eruditione, cui quum significassem, quae de hoc tuo morbo literis suis d. Lavaterus, quas heri demum accepi, significavit, statim paravit remedium, quod affirmat vi quadam singulari adversus mala illa omnia pollere.</s>
					<s n="11" xml:lang="la" type="auto">Illud igitur ad te mitto cum praescripta utendi ratione, et vero quam felicem me arbitrabor, si tempestive ad te venerit et dominus ei benedixerit.</s>
					<s n="12" xml:lang="la" type="auto">Non mihi significavit ipse, ex quibus esset confectum; sed is est, de cuius eruditione et pietate dubitandum non est.</s>
				</p>
				<p>
					<s n="13" xml:lang="la" type="auto">Literas tuas, quibus ad eas respondes, quas ad te Basilaea dedi, scito mihi redditas.</s>
					<s n="14" xml:lang="la" type="auto">Rex adhuc Lugduni haeret suo more vivens et ore quidem pacem resonans, reipsa vero magis ac magis efferatus, quamvis paucos ex ipsis etiam proceribus habeat, qui bellum suadeant.</s>
					<s n="15" xml:lang="la" type="auto">Puzinum trans Rhodanum et arcem Gromi in Delphinatu nostri sine hominum iactura deseruerunt vi sola tormentorum adacti.</s>
					<s n="16" xml:lang="la" type="auto">Apud Pictavos Mompenserius nihil adhuc... oppiduli Fentenęi expugnatione excepta adversus nos obtinuit.</s>
					<s n="17" xml:lang="la" type="auto">Regis copiae infirmae sunt et praeterea variis locis dispersae.</s>
					<s n="18" xml:lang="la" type="auto">Nostri firmis locis sese continent constantes ad extremum, ut spero, futuri, dum ille tandem omnibus iam modis exhaustis suis viribus ruat.</s>
					<s n="19" xml:lang="la" type="auto">Dominus deus noster pugnet pro nobis.</s>
				</p>
				<p>
					<s n="20" xml:lang="la" type="auto">Tui dolores mei sunt, mi pater.</s>
					<s n="21" xml:lang="la" type="auto">D. Iesus nostros gemitus exaudiat et brevi nos laetiore nuntio exhilaret!</s>
				</p>
				<p>
					<s n="22" xml:lang="de" type="auto">Geneve 10. novembris 1574.</s>
				</p>
				<p>
					<s n="23" xml:lang="la" type="auto">Tuus Beza.</s>
				</p>
				<p>
					<s n="24" xml:lang="la" type="auto">Medicus ipse, si voles, nullo tuo sumptu istuc usque excurret, ut cum vestris conferat.</s>
				</p>
				<p>
					<s n="25" xml:lang="la" type="auto">Danvillanus iam tandem aperte ad nostras partes transiit.</s>
					<s n="26" xml:lang="la" type="auto">Male fecit Belleurius, quod Helveticam legationem astutia sua abrupit.</s>
					<s n="27" xml:lang="la" type="auto">Eximio Christi servo d. Henrico Bullingero, patri mihi inprimis observando, Tigurinae ecclesiae vere fido pastori.</s>
				</p>
				<p>
					<s n="28" xml:lang="la" type="auto">Tiguri.</s>
				</p>
				<p>
					<note type="remark">[Darunter von Bullingers Hand:]</note>
					<s n="29" xml:lang="la" type="auto">"Bezae in morbo meo scriptae, 10. novembris 1574."</s>
				</p>
			</div>
		</body>
	</text>
</TEI>
