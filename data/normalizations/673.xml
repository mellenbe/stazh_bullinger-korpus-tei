<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization673">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #673</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem in solida unicaque salute nostra, Christo.</s>
					<s n="2" xml:lang="la" type="auto">Quamquam nihil est hoc quidem tempore, quod ego sciam, tu vero ignores, ac propterea pro solita mea diligentia scribere opporteat, vel hoc tamen nomine epistolium hoc per Hieronymum hunc nostrum dare ad te visum est, ut tu potius ad me, si nihil aliud, istuc tamen scribas, ecquid nobis proxima illa vestrorum comitia pepererint, de quibus ne unum quidem verbum hic hactenus accepimus extra ea, quę incertis vulgi rumoribus ad nos perferuntur.</s>
					<s n="3" xml:lang="la" type="auto">Utinam non sit novum istud fędus novorum malorum caussa, ut esse profecto vehementer metuo post tam infęlicia auspicia, de quibus tu nuper.</s>
					<s n="4" xml:lang="la" type="auto">Supra modum mihi dolet, quod Basilienses quoque et Mulhausienses cum scaphusanis in istam servitutis nassam detrudi se sustinuerunt; sic enim constanter quidam non vani homines affirmant.</s>
					<s n="5" xml:lang="la" type="auto">Sunt ista, multum vereor, impendentium malorum certissima praestigia.</s>
					<s n="6" xml:lang="la" type="auto">Tu, quod facis, scio, qua potes vigilantia et sedulitate, tuos, ne et ipsi hunc in modum patrię libertatem prodant et vilissimo vendant, perpetuo abarce, animam tuam, quicquid ipsi fecerint, liberaturus.</s>
					<s n="7" xml:lang="la" type="auto">Simul autem et pro nobis dominum fidelibus votis exora, ut nostri misertus caussam nostram ipse fideliter expediat de suo erga nos favore subinde nos spiritus sui arrabone magis atque magis securos reddens.</s>
				</p>
				<p>
					<s n="8" xml:lang="la" type="auto">Bene vale, cor meum et anima mea in domino.</s>
					<s n="9" xml:lang="la" type="auto">Salveat tua domus cum omnibus fratribus et amicis.</s>
					<s n="10" xml:lang="la" type="auto">Salutant te uxor, soror, praeterea, qui mecum nunc est, Zviccius valde quam officiose.</s>
				</p>
				<p>
					<s n="11" xml:lang="la" type="auto">Iterum vale.</s>
				</p>
				<p>
					<s n="12" xml:lang="de" type="auto">Griessenberge 10. septembris 1549.</s>
				</p>
				<p>
					<s n="13" xml:lang="la" type="auto">Hieronymum hunc nostrum, pium plane ac cordatum virum mihique amicissimum, quam possum, diligenter tibi commendo.</s>
				</p>
				<p>
					<s n="14" xml:lang="la" type="auto">Pontificiam commissionem, quam nuper ad te dedi, per hunc mihi, si legisti, remitte.</s>
				</p>
				<p>
					<s n="15" xml:lang="la" type="auto">T[uus] A[mbrosius] Bl[aurerus].</s>
				</p>
				<p>
					<s n="16" xml:lang="la" type="auto">Iacobus Funcklius, qui semper mihi filii loco fuit ac etiamnum est, si istac transierit Bernam profecturus, age, fac sentiat se mea quoque caussa nonnihil apud te valere praesertim in commendatiiciis ad Hallerum et Bernates impetrandis.</s>
					<s n="17" xml:lang="la" type="auto">Iuvenis est doctus, pius [piis] pariter et extra communem vulgarium ministrorem ecclesię diligens, cui nihilominus quam mihi ipsi consultum cupio.</s>
					<s n="18" xml:lang="la" type="auto">Mallet autem ludo cuipiam literario quam ecclesię praefici; ego contra velim ipsum in verbi ministerio, ad quod semper mihi appositus est visus.</s>
					<s n="19" xml:lang="la" type="auto">Omnem operam oportet collocare; urgetur multis molestiis, ut Tegervillenum deserat etiam invitus.</s>
					<s n="20" xml:lang="la" type="auto">Tu iili, mi venerande et charissime Bullingere, vel praesens quoddam numen adesto; nunuquam pęnitebit te, certo certius scio, huius commendationis.</s>
				</p>
				<p>
					<note type="address">[Adresse:]</note>
					<s n="21" xml:lang="la" type="auto">Valde quam venerando suo charissimoque fratri D. Heinricho Bullingero.</s>
					<s n="22" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
