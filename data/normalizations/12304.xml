<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12304">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12304</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Quoniam Stumphium nostrum, virum humanissimum et doctissimum, hoc etiam in instituto illo suo nobili opere chronico agere videbam, ut non historia modo multarum rerum afferretur, sed etiam origo peteretur tum morum gentium, tum etiam verborum et usuum, operae pretium mihi quidem visum est, in descriptione rerum ab episcopis et abbatibus gestarum communem aliquam eamque paulo accuratiorem narrationem ac velut exegesin praemittere de monachismo deque statu omnium monasteriorum ut in primis illis, maxime autem mediis temporibus, quibus Christianismus in Germaniam importatus est, quo et pietati consuleretur apud illos, qui literas bonas ignorant, et harum rerum seriem cognitionemque, quam fortasse ullis in libris suis ne gustarunt quidem, semel recte acciperent Omnino enim in hoc est incumbendum, ne nude omnia et sine gratia p(r)oponantur, sed ut lucem adhibeamus rebus: quae, quales sint et unde manarint quove loco haberi oporteat, ut in aperto esse possint; ne porro probare videaris dicta factaque horum histrionum, si nude referas, quae postremis et proximis quinque saeculis tanta cum rerum omnium perturbatione tantaque cum profligatione disciplinae doctrinaeque purioris designarunt; id quod fieret maxime, si catalogos ponas ac ceu sanctorum hominum loco habeas trossulos, quos tali descriptione tanquam dignos immortali hominum memoria depinxeris.</s>
					<s n="2" xml:lang="la" type="auto">Hanc enim gloriolam et ipsi aucupati sunt monasticis illis in suis historiis sive chronicis, et nullo in labore monachi plus olei insumpserunt et, ut dicitur, ab asino cecidere magis.</s>
					<s n="3" xml:lang="la" type="auto">Ego igitur me priore quidem illa parte meorum laborum illorum stultiti, quanta industria, prudentia et moderatione potui, opposui, nihil veritus, quin magnam gratiam sint apud lectores vel ipsos monachos probiores habitura omnia, quod et vere et simpliciter et praefixis ubique auctorum nominibus locisque partim indicatis, partim allatis in medium, palam indicarimus, de nostro nihil allatum esse, sed conscriptam historiam ex aliis, quam veram esse principum leges et temporum indubitata monumenta, praeterea doctorum et pientissimorum patrum testimonia undecunque citata, bona fide Germanice reddita, convincant.</s>
					<s n="4" xml:lang="la" type="auto">Orsus sum autem, ut videbis, ab ipsis prope elementis et voculis, quo fidelius procederet narratio, quam id genus explicationes, si moderate adhibeantur, non modo claram, sed etiam gratiosam efficiunt, neque est quicquam in locis ad margines positis (ut dicimus) ostentationi tributum, sed probationi dumtaxat.</s>
					<s n="5" xml:lang="la" type="auto">Habent etiam pagi non indoctos passim homines, qui nostra facile exsibilarent nisi cernerent, quibus patronis et quanta testium auctoritate causa nostra, veritatis ergo in medium allata, niteretur.</s>
					<s n="6" xml:lang="la" type="auto">In horum enim gratiam haec ipsa, quantacunque sunt, aliis illius operis partibus inserenda putavi, quo palam admonerentur minime recte sentire, qui vera veterave et indubitata esse credunt, quae sunt nuper illorum hominum libidine et audacia in orbem invecta, et longe aliam veterum sanctarum ecclesiarum faciem fuisse, quam hodierna, tot naevis maculisque aspersa, existat.</s>
					<s n="7" xml:lang="la" type="auto">Arbitrabar autem, offerri Stumphio nostro felicissimam occasionem promovendae apud illos pietatis, ut, quoniam dubitari nequeat, quin avidissime rerum a se tam magnifice gestarum narrationem sint voraturi, simul etiam, hanc positam escam quin attingant gustentque, praeterire non possent.</s>
					<s n="8" xml:lang="la" type="auto">Si seorsim ederentur quocunque favorabili titulo, nemo horum legeret; operi chronico inserta et in historiam redacta nemo praeteribit.</s>
					<s n="9" xml:lang="la" type="auto">Porro quo minus delicatos et morosos praveque affectos lectores offenderemus, magna industria curatum, id quod in ipsis statim mimicis tituli olfacies.</s>
					<s n="10" xml:lang="la" type="auto">Ubicunque acerbiora narrantur, alios loquentes facimus aut ipsos auctores, qui quidem scripsere, adducimus nec parcimus verbis, quo magis mitigetur acerbitas.</s>
					<s n="11" xml:lang="la" type="auto">Ea in re s(ancti) Bernhardi nobis libertas, qua in episcopos et abbates invexit, mire utilis fuit.</s>
					<s n="12" xml:lang="la" type="auto">Fecit et veterum sanctorum patrum auctoritas, Hieronymi imprimis et Augustini, ut arbitrer, vitio verti cuiquam non posse, quae prioribus duobus in titulis et capitulis sunt exposita.</s>
					<s n="13" xml:lang="la" type="auto">Nam si pugnantia cum dissonis et pugnantibus referri non deberent in opere chronico nec possent, profecto nulla saeculorum series tradi et describi ullo in libro posset et fide sua historiam destitui necesse foret.</s>
					<s n="14" xml:lang="la" type="auto">Data vero et haec opera est quibusdam, ut pluscula extenuaremus, quae praecise dici poterant.</s>
					<s n="15" xml:lang="la" type="auto">Nolui enim hoc urgere hac in parte, ut monachismum abrogaturus viderer, quod valde odiosum fuisset; sed vocabulo reformationis sum usus, quo et ipsi, dum de monachis et pfaffis mentio incidit, libenter utuntur et libere agnoscunt, esse in illis, quod emendare et in ordinem redigere necesse sit.</s>
					<s n="16" xml:lang="la" type="auto">Missam, imagines, eucharistiam, sanctorum suffragia nusquam, quod sciam, attigi, neque, ut attingerem, ulla causa fuit.</s>
					<s n="17" xml:lang="la" type="auto">Oblique innui quaedam, quae nasuto lectori facient satis.</s>
					<s n="18" xml:lang="la" type="auto">Praecavi imprimis, ne qua in re acerbius controversa iudicium meum praefractius interponerem; sed libenter velut haesitans in alios reieci cognitionem, contentus ipse retulisse rem, ut habet, quod equidem unicum historiae munus est.</s>
					<s n="19" xml:lang="la" type="auto">Proinde saepius partes controversiae partibus committo, ut, quibus causis et argumentis utantur, qui se iure ad invehendum et accusandum excitos esse clamant, cognosci queat.</s>
					<s n="20" xml:lang="de" type="auto"><foreign xml:lang="la">Ubique laude extollo pagos cum titulis magnificis,</foreign> Und da ich wider das Klosterwerk und wider die Closner und Closnerin handeln, zieh ich Bruder Clausen mit besonderem Fleiss an alles den, der nach der besten Regel der ältesten Einsiedeln sich geleitet und finden lassen habe etc.</s>
				</p>
				<p>
					<s n="21" xml:lang="la" type="auto">Quae vero de sancto Gallo et statu monasterii attuli, magna fide reddita sunt, et in iis omnibus veritati et candori datum cum omni moderatione, quod dari rei monasticae, non ubique purae et sanctae, potuit.</s>
					<s n="22" xml:lang="la" type="auto">De ipsa veritate detrahi nec debet nec potest, ab illo praesertim, qui fidem historiae sanctam veretur.</s>
					<s n="23" xml:lang="la" type="auto">Nam et hoc in catalogo abbatum factum a me summa cura est, quod et ipse brevi cognosces; nam descriptum mittam arbitror, brevi nec sine historia et veterum et recentium gestorum.</s>
					<s n="24" xml:lang="la" type="auto">Multa mihi mutanda fuerunt, ne cum Stumphio nostro idem, quod ipse sane digestissime tradidit, ipse quoque reponerem.</s>
					<s n="25" xml:lang="la" type="auto">Quando enim scribere coepi, libros eius necdum vidi, et dignum ipse duxit, quo me adire non gravaretur, ne laborem unum geminum confunderemus et ego ipse actum quod dicitur, agerem; quod sane magna mea gratia, quam humanissimo huic viro debeo, factum est.</s>
					<s n="26" xml:lang="la" type="auto">Oro autem te, mi Bullingere, ut et alias meas et simul illam lucubrationem, hac praeterita aestate apud me summis in negotiis natam, Stumphio mittas, quo et legat et una tecum iudicet; et si edendum esse duxeritis, nomine eius ut edatur, curetis, ne non unum auctorem praeferat liber, unius nomine merito exiturus in lucem.</s>
					<s n="27" xml:lang="la" type="auto">Quodsi quae odiosiora esse iudicabit, quam ut suo nomine edenda putet, non gravabor, si meum in caput omnia reiiciat et in praefatione operis (eo enim in loco commode poterit), in quarum rerum descriptione mea opera sit adiutus, libere moneat; nollem enim optimum virum ullius rei, quae submolesta ei esse posset, ulla suspicione gravari.</s>
					<s n="28" xml:lang="la" type="auto">Ceterum in genere ut mitigetur lector, et ab initio quidem in praefationis fine, - ne quis consulat male, si quid in ullos, rerum narratarum fide postulante, vel scriptum vel dictum sit-, valde necesse erit.</s>
					<s n="29" xml:lang="la" type="auto">In quibus tamen D. Stumphius me monitore non habet opus; novit sane me melius, quid factu opus existat.</s>
					<s n="30" xml:lang="la" type="auto">Quod ad me attinet, vestro iudicio in universum acquiescam; tantum curate, ut, si in praesentia de edendo supersedendum duxeritis, mea illa quantulacunque, quae obiter quidem conscripsi, maiore autem labore descripsi, ad me revertantur nec omnino intereant.</s>
					<s n="31" xml:lang="la" type="auto">Kesslerus recognovit, negans, se hanc materiam Germanice ab ullo sic tractatam hactenus vidisse, cui quidem facile accedo.</s>
					<s n="32" xml:lang="la" type="auto">Verum probe recteque tractarim an secus, vestrum erit iudicium; nam illius ita amore vitiatum est, ut acquiescere parum tuto liceat.</s>
				</p>
				<p>
					<s n="33" xml:lang="de" type="auto">Das Buch hat zwei Bücher Papier.</s>
					<s n="34" xml:lang="de" type="auto">Ein anderer hat es auf eins geschrieben; ich schrieb böse und weit gestehe Geschrift.</s>
					<s n="35" xml:lang="de" type="auto">Wir haben auch zweifelt, ob Euer Verornete die Bücher, so in Truck ausgehen sollten, zu besehen, die Historie der Äbten und S. Gallen Kloster gelangen zu trocken zulassen wurden oder nicht, dieweil Euere Herren von Zürich auch Schirmvogt gedachts Klosters sind.</s>
					<s n="36" xml:lang="de" type="auto">Ich höre aber nicht, dass man des Glaubens halb dem Kloster Nindertin angedingt oder verbunden sei.</s>
					<s n="37" xml:lang="de" type="auto">Das weiss ich wohl, das im Brief des Land- und Burgrechts, so habt Caspar mit den Vier Orten selbstwillig aufgenommen hat, die Religion aller Dingen excipiert und hintangesetzt ist, aus Anbringen des Abts, und das zeitlich allein eingedingt ist.</s>
					<s n="38" xml:lang="de" type="auto">So wird sich (glaube ich) niemand sperren, dass man nicht wahrhafte und unlaugembare Geschichten, so ohne allen Hass und Widerwillen, allein die Historie zu vollstrecken, mit aller Sanftmütigkeit dartun und beschrieben werden, nicht möge oder solle Oberzelter Ursachen halber stellen und ausgehen lassen, besonders unserer Religion zu Vorschub und Gutem.</s>
					<s n="39" xml:lang="la" type="auto">Verum de hoc ipse tu statues et curabis.</s>
					<s n="40" xml:lang="la" type="auto">Vale.</s>
					<s n="41" xml:lang="la" type="auto">Sangalli, pridie Kalendas Octobres, anno domini MDXLV. - Boni consule festinatam scripturam.</s>
					<s n="42" xml:lang="la" type="auto">Ioachimus Vadianus.</s>
				</p>
				<p>
					<s n="43" xml:lang="la" type="auto">Ornatissimo viro domino Heinricho Bullingero, amplissimae ecclesiae Tigurinae episcopo, domino et amico maxime colendo.</s>
				</p>
			</div>
		</body>
	</text>
</TEI>
