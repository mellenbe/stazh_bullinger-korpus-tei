<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4714">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4714</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Non immerito me procacem appellaveris, reverende in Christo pater, qui in tantis tuis occupationibus tibi molestus esse non cessaverim; plura ex te quotidie extorqueo, cum ipse non habeam, quo te vicissim remunerem.</s>
					<s n="3" xml:lang="la" type="auto">Accepi tua omnia, sed, quae contra ubiquitatem, hoc vesperi, ut inspicere nondum potuerim, nedum legere.</s>
					<s n="4" xml:lang="la" type="auto">Deum rogo, ut te nobis conservet ita, ut ecclesiae diu prodesse queas.</s>
				</p>
				<p>
					<s n="5" xml:lang="la" type="auto">Sed videris tamen te ipsum nimis fatigare et valetudinem interim tuam negligere.</s>
					<s n="6" xml:lang="la" type="auto">Si dicerem te habere, quibus partem aliquam laborum tuorum dare posses, responderes, sat scio: te, quod vitae superest, cupere omne reipublicae christianae impendere.</s>
					<s n="7" xml:lang="la" type="auto">Perge ergo christianum orbem scriptis tuis cum iuvare tum illustrare.</s>
				</p>
				<p>
					<s n="8" xml:lang="la" type="auto">Quod ut diu possis, deus te corroboret et in omni bono confirmet.</s>
					<s n="9" xml:lang="la" type="auto">D. Eglinus venit, postquam novissimas dedissem; via est lutulenta admodum, a qua se citius expedire non potuit.</s>
					<s n="10" xml:lang="la" type="auto">Ad senatus Tigurini et tuas commendationes accesserunt etiam nostrae, consulis inquam et meae, sed et Pauli Puͦl, quaestoris filii, ad patrem.</s>
				</p>
				<p>
					<s n="11" xml:lang="la" type="auto">Spero eum summam hominum experturum humanitatem; quos si humanitate et modestia in officio continere perrexerit, eos porro in perpetuum, ut spero, benevolos erit habiturus.</s>
					<s n="12" xml:lang="la" type="auto">Sunt homines montani quidem, ab hominum cultu remotiores, sed tamen tractabiles nec adeo feroces, quin in dies et horas mansuescere possint, si idoneus illis contingat doctor.</s>
					<s n="13" xml:lang="la" type="auto">Expecto reditum Eglini; nam mihi spem fecit se per me rediturum, et tunc tua remittam omnia; nam principum responsum exscribendum dedi, ita ut possim consulibus dare, quo in senatu recitetur, ita ut et ipsi sui commoneantur officii.</s>
					<s n="14" xml:lang="la" type="auto">Nescio quis Eglini animum ita a Tavosianis abalienarit (sed videtur Colmarus fecisse), ita ut bonus vir sibi persuasum habuerit se ad Cyclopes extrusum.</s>
					<s n="15" xml:lang="la" type="auto">Ego, ut illum errorem deponeret, multum laboravi.</s>
				</p>
				<p>
					<s n="16" xml:lang="la" type="auto">Magnum mihi videtur apud homines liberos versari et in iis locis, ubi religionis summa sit libertas et scio te in eadem mecum esse sententia.</s>
					<s n="17" xml:lang="la" type="auto">Cohortabere d. Hallerum (sed non tanquam me monitore), ut coniugi Eglini author sit, ne se tam difficilem prębeat, et si quae ex Colmaro hausit, ea sibi reservet seque plane ita gerat, ne male erga Davosianos affecta videatur.</s>
					<s n="18" xml:lang="la" type="auto">Haec et alia tu pro tua prudentia; intelligis enim, quo respiciam.</s>
				</p>
				<p>
					<s n="19" xml:lang="de" type="auto">So die Davoser einen merklichen Unwillen sollten bei ihren Gespüren, wurde sie es nichts Ester besser haben.</s>
					<s n="20" xml:lang="de" type="auto">Sagt ihr, es seien auf Davos auch vom Adel, nicht nichts den Bürenen; sie sollen nicht also letzt tun.</s>
					<s n="21" xml:lang="la" type="auto">Serio nunc non video, quo spiritu quave conscientia erga divinam vocationem tam male quis affectus esse possit.</s>
					<s n="22" xml:lang="la" type="auto">Spero dominum Eglinum ex Davosiis multo cordatiorem et hilariorem ad nos rediturum, quam illuc abierat.</s>
					<s n="23" xml:lang="la" type="auto">Certe, quod formam reipublicae Rheticae ex vestra metiri velit, id impossibile.</s>
				</p>
				<p>
					<s n="24" xml:lang="la" type="auto">Scis tu, quid utrinque desideretur.</s>
				</p>
				<p>
					<s n="25" xml:lang="la" type="auto">Indies et horas oculos magis magisque aperio et video mihi homini cum hominibus vivendum (nisi ex mundo exire velim), ubicunque id sit locorum; nihil in hac vita perfecti et absoluti est, nec nos prophetis et apostolis sumus meliores; eandem fortunam et ipsi sunt periclitati.</s>
					<s n="26" xml:lang="la" type="auto">Sed quid haec apud te, cuius occupationes alio festinant?</s>
				</p>
				<p>
					<s n="27" xml:lang="la" type="auto">Vale nunc, pater reverende, utque diu valere et nobis superesse possis, deus te incolumem conservet.</s>
					<s n="28" xml:lang="la" type="auto">Curię 17. martii anno domini 1561</s>
				</p>
				<p>
					<s n="29" xml:lang="la" type="auto">Tui observantissimus Ioannes Fabricius.</s>
					<s n="30" xml:lang="la" type="auto">Tu quidem belle fecisti: mittis Gallica homini Germano, allein das ir des müseligen menschen abkommind.</s>
					<s n="31" xml:lang="la" type="auto">Risi, cum in Gallicum scriptum incidi; sed tandem sum nactus hominem, qui in Germanicum verteret.</s>
					<s n="32" xml:lang="la" type="auto">Ex Italia ne verbum quidem; est mihi hoc silentium suspectum.</s>
				</p>
				<p>
					<s n="33" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino suo semper observando.</s>
				</p>
			</div>
		</body>
	</text>
</TEI>
