<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4192">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4192</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Scripsi sane die abhinc octava ac spero iam meas tibi redditas esse, quamquam nihil contineant operae pretii.</s>
					<s n="3" xml:lang="la" type="auto">Rediit ad me [per] dei [g]ratiam satis incolumis filius ac mire tuam uxorisque tuae aliorumque virorum bonorum benevolentiam et beneficia praedicat.</s>
					<s n="4" xml:lang="la" type="auto">Dominus tibi, tuis et aliis viris bonis rependat, quicquid in me per illum contulistis.</s>
					<s n="5" xml:lang="la" type="auto">Te valde oro, ut digneris meo nomine ingentes agere gratias d. Philippo, d. Pontisellae, d. consulibus et aliis; si per occasionem vicissim dabitur bene merendi de vobis omnibus occasio benevolum invenietis.</s>
				</p>
				<p>
					<s n="6" xml:lang="la" type="auto">Remitto hic tibi duos coronatos, quos mutuo dedisti filio meo, simul etiam gratias ago.</s>
					<s n="7" xml:lang="la" type="auto">Praeterea cum in aedibus tuis vixerit per dies 14, oro, ut mihi indices, quid pro illa tibi molestia et sumptibus habitis rependam, quid Pontisellae aut ei, qui interea aluit equum.</s>
					<s n="8" xml:lang="de" type="auto">Hunc, quam primum vieri potest, divendite und löst daraus so viel, als er mögen, allein dass man der Unruhe, Mühe und Weitern kostens abkomme.</s>
					<s n="9" xml:lang="la" type="auto">Merito autem, mi compater, filius meus fuit et est solicitus; sua enim inobedientia et culpa maximo detrimento me affecit.</s>
					<s n="10" xml:lang="la" type="auto">Inhibueram severiter, ne ingrederetur Italiam; scripseram prius Venetias ad amicos, quaesieram, num commode illuc pistorem mitterem.</s>
					<s n="11" xml:lang="la" type="auto">Dissuaserunt modis omnibus subiectis rationibus gravibus, inter quas una erat periculum febris.</s>
					<s n="12" xml:lang="la" type="auto">Praelegi literas priusquam peregre abiret, districte inhibui, ne ingrederetur Italiam alias quoque parum mihi gratam etc.</s>
					<s n="13" xml:lang="la" type="auto">Caeterum ille contra contra meum imperium nimis audacter Venetias abiit et re ipsa experiri voluit, quae parenti credere noluit.</s>
				</p>
				<p>
					<s n="14" xml:lang="la" type="auto">Neque vero liberi immorigeri ulla avaritiae nebula parentes possunt humectare, si non libenter tantum affundant pecuniae, quantum isti et stulte et maliciose aliquando prodigunt.</s>
					<s n="15" xml:lang="la" type="auto">Dignitatem ille meam rectius asseruisset, si frugi puer parentis paruisset imperio.</s>
					<s n="16" xml:lang="la" type="auto">Verum nihilo melior sum meis maioribus, quibus hoc ipsum usu venit, quod nunc mihi usuvenire apud te, singularem amicum meum, queror.</s>
					<s n="17" xml:lang="la" type="auto">Hoc unum oro, ne aegre feras, si non scribam frequentius.</s>
					<s n="18" xml:lang="la" type="auto">dicis: "Caussam silentii tui miramur admodum."</s>
					<s n="19" xml:lang="la" type="auto">Ego vero dudum tibi significavi, quibus rebus sim oppressus, nedum oneratus.</s>
					<s n="20" xml:lang="la" type="auto">Folium hic mitto reiectitium, ut videas me nihil fingere, sed vera dicere.</s>
				</p>
				<p>
					<s n="21" xml:lang="la" type="auto">Hactenus vix potui tantum exarare calamo, quantum typi devoraverunt, ac vereor valde, ne possim assequi; labor est ergo mihi durus et vix superabilis.</s>
					<s n="22" xml:lang="la" type="auto">Desine ergo mirari, si non tantum scribam, quantum cupias.</s>
				</p>
				<p>
					<s n="23" xml:lang="la" type="auto">Tu tamen non desine frequentissimas exarare et copiosissimas.</s>
				</p>
				<p>
					<s n="24" xml:lang="la" type="auto">Non hortor te ad constantiam laborumque tollerantiam in hoc stadio; puto enim mihi esse perspectissimam fidem tuam et diligentiam.</s>
					<s n="25" xml:lang="la" type="auto">Dominus confirmet te in omni bono, protegat ab omni malo.</s>
				</p>
				<p>
					<s n="26" xml:lang="la" type="auto">Vale.</s>
				</p>
				<p>
					<s n="27" xml:lang="la" type="auto">Tiguri 19. ianuarii 1560.</s>
				</p>
				<p>
					<s n="28" xml:lang="la" type="auto">Bullingerus tuus.</s>
				</p>
				<p>
					<s n="29" xml:lang="la" type="auto">Praestantissimo viro d. Ioanni Fabritio, Curiensis ecclesiae ministro fidelissimo, compatri et fratri suo charissimo.</s>
					<s n="30" xml:lang="de" type="auto">Gegen Chur an h. Hansen Schmiden, Pfarrerin zu S. Martin.</s>
				</p>
			</div>
		</body>
	</text>
</TEI>
