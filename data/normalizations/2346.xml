<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2346">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2346</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia Christi tecum.</s>
					<s n="2" xml:lang="la" type="auto">Recepi librum tuum, vir doctissime, de gratia dei, quo me pro tua solita humanitate donasti, die iulii 20.</s>
					<s n="3" xml:lang="la" type="auto">Hodie quoque libri scribę et Ulstettero, qui parochus est in rure, magno in pago, Gebsheim, redditi sunt.</s>
				</p>
				<p>
					<s n="4" xml:lang="la" type="auto">Legi praefationem ad Danorum regem; utinam legerent principes deique filium dominum nostrum Iesum Christum exoscularentur, ne verborum lenociniis, item variis et peregrinis papistarum a vero abducerentur.</s>
					<s n="5" xml:lang="la" type="auto">At quotus quisque ista audit resipiscens?</s>
					<s n="6" xml:lang="la" type="auto">Videmus eos, qui rerum potiuntur, tametsi dei filium constanter confiteantur, factis negare.</s>
				</p>
				<p>
					<s n="7" xml:lang="la" type="auto">Is, qui nobis pręlatus est, a reditu nunc brevi incępit publice scortari, corradere etiam et nummos emungere ab iis, qui pecunia ipsi laborant, per phasque nefasque; secure et pręlicenter vivit.</s>
					<s n="8" xml:lang="la" type="auto">Parum curę sunt ecclesię et sancti ministri etc. etc.</s>
					<s n="9" xml:lang="la" type="auto">Et quid dico?</s>
					<s n="10" xml:lang="la" type="auto">Vide, domine, et iudica causam tuam.</s>
					<s n="11" xml:lang="la" type="auto">At videbit, ni fallor, brevi exurgens veniensque ad nos cum gloria et maiestate suos electos potenter liberaturus.</s>
					<s n="12" xml:lang="la" type="auto">Fiat, fiat.</s>
					<s n="13" xml:lang="la" type="manual">Amen.</s>
				</p>
				<p>
					<s n="14" xml:lang="la" type="auto">Optarim omnes Germanicas conciones tuas ac fratrum a Froschovero colligi unoque libro imprimi; certe a pluribus distraherentur.</s>
					<s n="15" xml:lang="la" type="auto">Nullus est iam bibliopola, qui huc novos advehat libros.</s>
					<s n="16" xml:lang="la" type="auto">Quirinum puto iamdudum morte interceptum; Wilhelmus ille Gallus Basiliensis iam morbo et senio exantlatus cessavit.</s>
					<s n="17" xml:lang="la" type="auto">Si quispiam ad nos nonnunquam novos portaret libros, a fratribus emerentur etc.</s>
				</p>
				<p>
					<s n="18" xml:lang="la" type="auto">Marchionem Albertum aiunt transisse Basileam cum 6 equitibus incognitum, Bernę cognitum, sed sine honore dimissum.</s>
					<s n="19" xml:lang="la" type="auto">Contendit ad Gallum.</s>
				</p>
				<p>
					<s n="20" xml:lang="la" type="auto">Quo vero in statu sit mea incolumitas, sic accipe: tumor ille, qui aliquot menses occupavit pedes, deinde ventriculum, tandem, dum medicorum opera me liberandum sperarem, totum pervasit corpus, paucis tamen diebus, ut de me actum putaverim.</s>
					<s n="21" xml:lang="la" type="auto">Atqui benignus deus sua solita clementia me respitiens molestissimum tumorem, qui non sinebat vel edere vel quiete dormire, actututm abstulit, intra octiduum scilicet.</s>
					<s n="22" xml:lang="la" type="auto">Nunc scipioni innixus in aedibus expatior.</s>
					<s n="23" xml:lang="la" type="auto">Quodsi pedes suo offitio non defuerint debilitatemque corporis pro virili iuverint, intra mensem forte intrabo in templum domini paean cum s. Ezechia deo optimo maximo dicturus.</s>
					<s n="24" xml:lang="la" type="auto">Dein in apricum prodiens ad veteres meos congerrones magnalia dei praedicabo.</s>
					<s n="25" xml:lang="la" type="auto">Hisce vale.</s>
					<s n="26" xml:lang="de" type="auto">22. iulii 1554.</s>
					<s n="27" xml:lang="la" type="auto">Salutant te nostri.</s>
					<s n="28" xml:lang="la" type="auto">Salutabis tuos symmistas, Pellicanum inprimis, qui et macrobius est atque ego.</s>
					<s n="29" xml:lang="la" type="auto">Iterum vale.</s>
				</p>
				<p>
					<s n="30" xml:lang="la" type="auto">Ex Richenvilla.</s>
				</p>
				<p>
					<s n="31" xml:lang="la" type="auto">Tuus ille ipsissimus Erbius.</s>
				</p>
				<p>
					<s n="32" xml:lang="la" type="auto">Eximio viro d. Henrycho Bullingero, antistiti summo Tigurinorum, suo domino ac fratri charissimo etc. ad manus.</s>
				</p>
			</div>
		</body>
	</text>
</TEI>
