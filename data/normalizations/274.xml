<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization274">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #274</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D. P.</s>
					<s n="2" xml:lang="la" type="auto">Scio te expectare literas uberrimas, vir praestantissime de meis rebus omnibus et scholae nostrae statu, et qua in republica versemur.</s>
					<s n="3" xml:lang="la" type="auto">Quae omnia quo pact se hoc tempore habeant, breviter ad te scribam.</s>
					<s n="4" xml:lang="la" type="auto">Studii mei eadem est, quae hactenus fuit, ratio; a dicendi artibus, quas, quantum conditio mea patitur, ni fallor, intelligo, me ad physica contuli, reliquum tempus in Latina et Graeca lingua consumitur; Isocratis enim orationes, Herodianum et Philippicam 1.</s>
					<s n="5" xml:lang="la" type="auto">Ciceronis sub doctissimis viris audio, si se maior occasio offerat, me totum mathematicis disciplinis consecrabo.</s>
					<s n="6" xml:lang="la" type="auto">Me [dic]inam et iurisprudentię (si tantum temporis conceditur) principiorum notitiam comparabo, ut deinceps certam aliquam mihipsi vivendi rationem praescribam.</s>
				</p>
				<p>
					<s n="7" xml:lang="la" type="auto">Mense Iulii tumultus a studiosis excitatus fuit ob ereptum p... tum, quod clericorum apellant; sed quoniam rector academię studiosos ab armis iussit abstinere, res ad manus non venit.</s>
					<s n="8" xml:lang="la" type="auto">Post paucis diebus regis d... et dexteritate senatus Parisiensis tumultus conquievit, non tamen sine magno illorum detrimento, a quibus pratum aedificiis occupatum fuit; domos enim demoliri iussi sunt, agros cultissimos studiosi devastarunt.</s>
					<s n="9" xml:lang="la" type="auto">Praeterea calendis Augusti in vico Mobortino viri 4 ex Lingonum oppido propterea, quod pontificiis ceremoniis bellum indixisse et ad Lutheri partes sec[essisse] credebantur, suspensi et combusti sunt.</s>
					<s n="10" xml:lang="la" type="auto">Sorbonam audio maiora quam hactenus habuit, privilegia a rege Henrico impetrasse, quibus freti forte in Lutheranos rabiosius grassabuntur, qui in hanc quidem aestatem summa tranquillitate vixerunt.</s>
					<s n="11" xml:lang="la" type="auto">Studia artium et linguarm brevi nostra academia florentissima videret, ni theologorum Aristoteles obstaret; quotidie tamen melius quid et perfectius ex his studiis existet.</s>
				</p>
				<p>
					<s n="12" xml:lang="la" type="auto">Sed paucula quaedam de meis... libet hic adiicere.</s>
					<s n="13" xml:lang="la" type="auto">Mensem Octobrem auspice et duce deo pauculis pecuniis acceptis, alioquin enim sumptus satis excreverunt, peregrinando consumam, Aureliam et Pictavium legum iurisque studiis florentissimas urbes videre meae vivendi rationi utilius fore intelligo, quam si interim domi haererem, postea Burdegalam, ni frigus et pecuniae inopia obsteterint, invisere constitui.</s>
					<s n="14" xml:lang="la" type="auto">Ubi si non incommoda rationibus meis se conditio forte obtulerit, multis mihi de causis manendum existimo; nam a mercatoribus, cum maritima sit, multa importuntur, praeterea florent philosophię studia... docti peregrinos maxime magno favore prosequuntur, nec inutile fuerit, si privatim erudiendis discipulis operam navem; hac enim ratione artes dicendi animo altius imprimerem, plus his initiis adderem et me hoc modo ad saeveriora studia praepararem.</s>
					<s n="15" xml:lang="la" type="auto">Nunquam tamen me in pistrinam aliquam detrudi patiar; sin autem votis meis eventus non respondeat et haec discendi occasio subterfugiat, pulchrum tamen erit multorum hominum urbes et mores vidisse.</s>
				</p>
				<p>
					<s n="16" xml:lang="la" type="auto">Aquitania certe de religione liberius sentit et loquitur quam reliqua Gallia.</s>
					<s n="17" xml:lang="la" type="auto">Postea, si ea, quae intelligo, in philosophiae studiis irnare velim et ad theologiae studia adhibere meque plurimis studiis exercere, forte quid excellentius praestare potero.</s>
					<s n="18" xml:lang="la" type="auto">Haec de mea vivendi et studiorum in posterum ineunda ratione ad te scripsi, quoniam in meis rebus diligentiorem habeo neminem; patri, qui minus de studiis iudicare potest non scripsi, unum idemque tamen iudico, si ad te scribam, qui accuratius singula et diligentius meis parentibus, quibuscum tibi summa necessitas est, referre poteris.</s>
					<s n="19" xml:lang="la" type="auto">Interim meam industriam et operam tibi polliceor et omnino velim tibi persuadeas me in omni officio literario fungendo diligentissimum fore, nec est, quod metuas, ne itineris pericula incurram; scio enim, quibus me adiungere debeam et qua ratione peregrinandum sit.</s>
					<s n="20" xml:lang="la" type="auto">Id enim docuit me peregrinatio Lutetiana; minore enim molestia et sumptibus 300 nunc quam ante 50 miliaria velim emetiri.</s>
					<s n="21" xml:lang="la" type="auto">Praeterea hoc iter a studiosis frequentatur... est.</s>
					<s n="22" xml:lang="la" type="auto">Sed quomodo res successerit, brevi uberius exponam.</s>
					<s n="23" xml:lang="la" type="auto">Existimant omnes pestem mox grassaturam, quae invitum etiam urbe expellet.</s>
					<s n="24" xml:lang="la" type="auto">Scripsi superioribus diebus ad te et parentes; utrum literas acceperitis [necne] ignoro; vestras a legato Tigurino novissime accepi.</s>
					<s n="25" xml:lang="la" type="auto">Lutetia non frequentes habet, qui ad vos commeant, quae res nostras literas ad vos [raro] venire sinit.</s>
					<s n="26" xml:lang="la" type="auto">Deus optimus maximus te bonis studiis provehendis diu servet incolumem.</s>
				</p>
				<p>
					<s n="27" xml:lang="la" type="auto">Parentibus meis, uxori tuę, liberis totique familiae a me salutem dicere ne dedigneris.</s>
				</p>
				<p>
					<s n="28" xml:lang="la" type="auto">Lutetię Parrhisiorum anno 15[48] 21. Septembris.</s>
					<s n="29" xml:lang="la" type="auto">Tuus ex animo Ludovicus Lavaterus.</s>
				</p>
				<p>
					<note type="address">[Adresse:]</note>
					<s n="30" xml:lang="la" type="auto">Clarissimo Tigurinę ecclesiae antistiti D. Henrico Bullingero, Mecaenati suo colendo.</s>
					<s n="31" xml:lang="de" type="auto">Zürich.</s>
				</p>
			</div>
		</body>
	</text>
</TEI>
