<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9123">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9123</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Composueram nuper, vir clarissime et compater honorande, haec, ut ea mercatoribus, qui ad te perferrent, traderem, sed inciderat talis tempestas, ut tum nemo se itineri committere vellet.</s>
					<s n="3" xml:lang="la" type="auto">Tandem, postquam paululum remisit, mearum rerum obliti curriculo quasi discesserunt; alioquin maturius tibi allata fuissent.</s>
					<s n="4" xml:lang="la" type="auto">Ago vero tibi ingentes gratias, quod et mihi et aliis haec communicasti.</s>
					<s n="5" xml:lang="la" type="auto">Domino amanno Schulero exemplar Germanicum, sicut a Beldiis est translatum, reddidi, qui hic utrumque, Gallicum nimirum et Germanicum tibi affert.</s>
				</p>
				<p>
					<s n="6" xml:lang="la" type="auto">Obitum domini Wolphii pię memoriae defleo maxime et tibi assentior non facile talem inveniri posse, qui eius labores et eruditionem resarciat.</s>
					<s n="7" xml:lang="la" type="auto">Dominum vero rogabimus, ut is pro sua benignitate alium bonum virum in hanc messem extrudat, qui ad gloriam nominis sui sanctissimi et ecclesiae salutem faciat.</s>
				</p>
				<p>
					<s n="8" xml:lang="la" type="auto">De Roschella audimus, etiamsi hostiliter et graviter obsessi sint, ipsos tamen adhuc in summa fidei constantia perseverare.</s>
					<s n="9" xml:lang="la" type="auto">Deus illos conservet et tandem angelum suum quoque mittat, qui hunc perfidum Sennacherib cum saguinolento suo et plusquam Assyriaco exercitu confundat atque disperdat.</s>
				</p>
				<p>
					<s n="10" xml:lang="la" type="auto">Quomodo res nostrae sese habeant, dominus amannus tibi communicabit; habet is collegam sibi ad comicia adiunctum vicarium sive proconsulem nostrum Melchiorem Hessium.</s>
					<s n="11" xml:lang="la" type="auto">Huic, cum papista sit, apologiam hanc regiae executionis in Hugonothos perlegendam tradere nolui, cum ex ea non melior, sed deterior fieri potuisset.</s>
				</p>
				<p>
					<s n="12" xml:lang="la" type="auto">Tu haec boni consulito et in domino vale feliciter.</s>
					<s n="13" xml:lang="la" type="auto">Salvum te cupiunt ambo Beldii, Pfendlerus et coniunx mea etc.</s>
					<s n="14" xml:lang="la" type="auto">Te rogo, salutem meo nomine dicas omnibus symmystis et fratribus nostris necnon toti tuae familiae etc.</s>
				</p>
				<p>
					<s n="15" xml:lang="la" type="auto">Claro[nae] 5. decembris anno 1572.</s>
				</p>
				<p>
					<s n="16" xml:lang="la" type="auto">Io[annes] Hugo tuus Claronae.</s>
				</p>
				<p>
					<s n="17" xml:lang="la" type="auto">Ornatissimo clarissimoque viro domino Heinrycho Bullingero seniori, ecclesiae Tigurinae ministro fidelissimo, domino et compatri meo observandissimo et charissimo.</s>
				</p>
				<p>
					<s n="18" xml:lang="de" type="auto">An m. Heinrichen Bullingern, Pfarrern zum grossen Münster zu Zürich.</s>
				</p>
			</div>
		</body>
	</text>
</TEI>
