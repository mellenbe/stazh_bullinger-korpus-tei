<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12018">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12018</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Valde doleo id contumeliae genus tibi, vir honorande, a cursore illo<note target="fn1" type="footnote"/> irrogatum esse ac oro te, ne id mihi imputas aut mihi succenseas<note target="fn2" type="footnote"/>.</s>
					<s n="3" xml:lang="la" type="auto">Nisi vero hoc hominum genus tale esset, quale est, cursores non essent.</s>
					<s n="4" xml:lang="la" type="auto">Cursori nostro<note target="fn3" type="footnote"/> Sangallum eunti tuas illas<note target="fn4" type="footnote"/> dederam nec aliud commiseram, quam ut d. Vadianum meo nomine oraret eas <placeName ref="l565" cert="high">Constantiam</placeName> per opportunum aliquem mitteret tabellionem.</s>
					<s n="5" xml:lang="la" type="auto">Ille vero, quantum iam ex tuis intelligo, ita ursit negotium, ut optimus ille noster Vadianus proprium ad te miserit nuncium.</s>
					<s n="6" xml:lang="la" type="auto">Ita videlicet importune officiosi sunt aut proterve praefracti.</s>
					<s n="7" xml:lang="la" type="auto">Verum utcunque id habeat, bona fide et sponte solvam, quicquid parum commodo huic tabellioni dederis, ac rogo te, ne me celes, quid exposueris.</s>
				</p>
				<p>
					<s n="8" xml:lang="la" type="auto">Novarum rerum nihildum certi habemus ex Gallia.</s>
					<s n="9" xml:lang="la" type="auto">Sparserat rumor quidam conflixisse exercitus et multa utrinque milia fortium virorum desiderari; noctem diremisse pugnam<note target="fn5" type="footnote"/>.</s>
					<s n="10" xml:lang="la" type="auto">Verum nocte praeterita civitatem transierunt legati<note target="fn6" type="footnote"/> ducis Ferrariae<note target="fn7" type="footnote"/> domum redeuntes, qui intra octiduum adhuc fuerunt in castris caesareanis illuc missi a principe, ut de pace agerent.</s>
				</p>
				<p>
					<s n="11" xml:lang="la" type="auto">Verum parum amice excepti saevum et implacabilem invenerunt caesarem<note target="fn8" type="footnote"/>; redeunt ergo repulsam passi domum.</s>
					<s n="12" xml:lang="la" type="auto"><persName ref="p1332" cert="high">Caesar</persName> spe iam totam<pb type="scan" next="292/1v"/> devoravit Galliam.</s>
				</p>
				<p>
					<s n="13" xml:lang="la" type="auto"><persName ref="p64" cert="high">Frechti</persName> literas, ut postulas,<note target="fn9" type="footnote"/> remitto et ad ipsas paucula haec respondeo<note target="fn10" type="footnote"/>: Zvinglii opera omnia<note target="fn11" type="footnote"/> ut non ignoras excudi, ita nullo consilio poterit caveri, ne prodeant in publicum<note target="fn12" type="footnote"/>.</s>
					<s n="14" xml:lang="la" type="auto">Bona ex parte et magno cum labore et sumptu sunt excusa; reliqua adiiciuntur, ac miror sane <persName ref="p64" cert="high">Frechti</persName> consilium et iudicium.</s>
					<s n="15" xml:lang="la" type="auto">Veritatem scripsit Zvinglius et fortius et felicius antichristum oppugnavit et expugnavit suis scriptis quam multi alii.</s>
					<s n="16" xml:lang="la" type="auto">Quis ergo prohibebit, ne utiles, docti et pii libri prodeant?</s>
					<s n="17" xml:lang="la" type="auto">Nondum convicta est erroris doctrina<pb type="edition" next="365"/> Zvingliana, ut editio prohibenda sit aut ut nos p[ude]at<note target="fnb" type="footnote"/> librorum.</s>
					<s n="18" xml:lang="la" type="auto">Sed multa con[tentio]sa<note target="fnc" type="footnote"/> de sacramento simul edentur, qu[ae]<note target="fnd" type="footnote"/> ille contra <persName ref="p138" cert="high">Lutherum</persName> et alios dedit.</s>
					<s n="19" xml:lang="la" type="auto">Cur autem non ederentur?</s>
					<s n="20" xml:lang="la" type="auto"><persName ref="p138" cert="high">Lutheri</persName> confessio illa contra Oecolampadium et Zvinglium edita <placeName ref="l1205" cert="high">Wittenbergae</placeName> semel et iterum edita sive impressa est, postremo 34. anno<note target="fn13" type="footnote"/> et alias; imprimuntur opera <persName ref="p138" cert="high">Lutheri</persName>, et nemo reclamat.</s>
					<s n="21" xml:lang="la" type="auto">Scribit is contra vivos et mortuos, quod iubet non ratio, sed furor, nec peccat.</s>
					<s n="22" xml:lang="la" type="auto">Nos autem peccamus, cum Zvinglii opera utilia et sancta edimus cum modestissimis praefacionibus, ex quibus nemo contendendi occasionem sumet<note target="fne" type="footnote"/>, nisi qui<note target="fnf" type="footnote"/> a lasso, quod dicitur, rixam petere<note target="fn14" type="footnote"/> velit.<pb type="scan" next="292/2r"/></s>
					<s n="23" xml:lang="la" type="auto">Non debent <placeName ref="l1205" cert="high">Wittenbergenses</placeName> sperare fore, ut editio illa impediatur, nisi forte deus nolit; de qua re tamen nihil sumus solliciti.</s>
					<s n="24" xml:lang="la" type="auto">Recte autem scribit d. <persName ref="p64" cert="high">Frechtus</persName>, communis amicus noster, Tigurinos defendere suum dogma; si enim dogma intelligit de coena, de missa ponenda, de confessione et absolutione, de imaginibus, de potestate clavium etc., certe defendimus et, quoad hic spiritus hos rexerit artus<note target="fn15" type="footnote"/>, contra papam, <persName ref="p138" cert="high">Lutherum</persName>, anabaptistas et Schwenckfeldianos defendemus non nostris sed Christi viribus et auxilio nixi.</s>
					<s n="25" xml:lang="la" type="auto">Ita sane Bullingerus spirat et sperat victoriam, quia Christus victoria est et veritas domini manet in aeternum [Ps. 117 (Vulg. 116), 2]; alioqui non sum cupidus pugnae, quod novit, qui corda omnium inspicit Christus.</s>
					<s n="26" xml:lang="la" type="auto">Rursus non detrectabo pugnam, si Christi gloria requirat.</s>
					<s n="27" xml:lang="la" type="auto">Ego nihil prorsus confero ad editionem operum Zvinglii; alii sunt, qui eum laborem sibi sumpserunt; tantum ego authoris vitam pollicitus sum, nisi scriptorem inveniant meliorem, id quod facile possint<note target="fng" type="footnote"/> etc<note target="fn16" type="footnote"/>.</s>
					<s n="28" xml:lang="la" type="auto">Optimus ergo <persName ref="p64" cert="high">Frechtus</persName> fallitur, cum ita putat me ardere et spirare, appetere et desiderare certamina; imo odi, nisi iusta.</s>
				</p>
				<p>
					<s n="29" xml:lang="la" type="auto">Amsdorffius olim quoque excitavit <persName ref="p138" cert="high">Lutherum</persName> contra Erasmum<note target="fn17" type="footnote"/>; idem excitat nunc contra Coloniensem<note target="fn18" type="footnote"/> aut <persName ref="p28" cert="high">Bucerum</persName><note target="fn19" type="footnote"/>.</s>
					<s n="30" xml:lang="la" type="auto">Quid dicent hic pii<pb type="edition" next="366"/> omnes?</s>
					<s n="31" xml:lang="la" type="auto">Witenbergam novam<pb type="scan" next="292/2v"/> <placeName ref="l906" cert="high">Romam</placeName> esse factam; nisi enim collatio fiat cum sanctissimo et cum consiliariis eius, veritas quoque non est veritas.</s>
				</p>
				<p>
					<s n="32" xml:lang="la" type="auto">Sed omissis his dicamus et confiteamur, quod verum est: Hactenus humanis consiliis tentata est concordia.</s>
					<s n="33" xml:lang="la" type="auto">Flexa sunt et reflexa quaedam dogmata.</s>
					<s n="34" xml:lang="la" type="auto">Sed dominus tepiditatem illam reprobans vel calidum vult vel frigidum.</s>
					<s n="35" xml:lang="la" type="auto">Ubique ergo animos hominum excitat, ut ad diligentiorem veritatis perquisitionem perveniatur, ac miro dei consilio fit, quod pugnam restaurant <placeName ref="l1205" cert="high">Wittenbergenses</placeName><note target="fn20" type="footnote"/>.</s>
				</p>
				<p>
					<s n="36" xml:lang="la" type="auto">Nosti nos nullas excitare lites, <persName ref="p19" cert="high">Ambrosi</persName> aequissime, sed iustas irarum caussas opprimere, iniurias patienter ferre, ne demus turbas; interim subornantur subinde, qui nos hortentur ad pacem.</s>
					<s n="37" xml:lang="la" type="auto">O[mnium]<note target="fnh" type="footnote"/> turbarum authorem <persName ref="p138" cert="high">Lutherum</persName> [nemo]<note target="fni" type="footnote"/> cohibet; heroico spiritui tribuuntur omnia, q[uae]<note target="fnk" type="footnote"/> ille plus quam procaciter et petulanter dicit et facit.</s>
					<s n="38" xml:lang="la" type="auto">Ubi ergo iudicium fratrum?</s>
				</p>
				<p>
					<s n="39" xml:lang="la" type="auto">Ubi aequitas et iustitia?</s>
					<s n="40" xml:lang="la" type="auto">Deus profecto videt haec et requiret.</s>
					<s n="41" xml:lang="la" type="auto">Quid negotii <persName ref="p138" cert="high">Luthero</persName> cum Froschouero intercesserit, non ignoras; nullum ego novi, nisi quod literas ad illum de nobis scripsit<note target="fn21" type="footnote"/>.</s>
					<s n="42" xml:lang="la" type="auto">Quia vero ea ignorat <persName ref="p64" cert="high">Frechtus</persName>, oro, efficias, ne ignoret, ut et ipse heroicas reverendissimi virtutes agnoscere incipiat; nam videtur alioqui <persName ref="p138" cert="high">Luthero</persName> plus satis esse addictus.</s>
				</p>
				<p>
					<s n="43" xml:lang="la" type="auto"><pb type="scan" next="293/1r"/>Dictata in Apocalypsin<note target="fn22" type="footnote"/> habemus nulla, sed excepta duntaxat.</s>
					<s n="44" xml:lang="la" type="auto">Communicabo autem petitionem Bibliandro, et siquidem cum bona eius venia fieri poterit, tentabo aliquid; quanquam nihil hic tibi diserte pollicear.</s>
				</p>
				<p>
					<s n="45" xml:lang="la" type="auto">Vastum enim opus est,<note target="fn23" type="footnote"/> nec facile scribam invenero; totam enim theologiam Christi et omnimodam temporum rationem in eo libro complexus est.<pb type="edition" next="367"/></s>
				</p>
				<p>
					<s n="46" xml:lang="la" type="auto"><persName ref="p162" cert="high">Osiander</persName> in libro illo suo inflato<note target="fn24" type="footnote"/> dicit ultimum iudicium in anno futurum, qui numerabitur 1688.</s>
					<s n="47" xml:lang="la" type="auto">Speculum<note target="fn25" type="footnote"/> hic habes, sed ea lege, ut id mihi per proximum nuncium remittas.</s>
				</p>
				<p>
					<s n="48" xml:lang="la" type="auto">Quaeso, domino Welsero<note target="fn26" type="footnote"/> diligenter me commendes<note target="fn27" type="footnote"/>.</s>
					<s n="49" xml:lang="la" type="auto">Ago autem tibi gratias, quod tanta diligentia curas res meas<note target="fn28" type="footnote"/>.</s>
				</p>
				<p>
					<s n="50" xml:lang="la" type="auto">Hoc vespero, cum sero ad domum redirem necdum quicquam de tuis<note target="fn29" type="footnote"/> scirem, obviam habui chirurgum<note target="fn30" type="footnote"/>, cui summa fide commissum mihi negotium exposui.</s>
					<s n="51" xml:lang="de" type="auto">Ille Respondenbat: „das hat man mir auch geschrieben und eben heiss<note target="fn31" type="footnote"/>.</s>
					<s n="52" xml:lang="de" type="auto">Ich hab ihr<note target="fn32" type="footnote"/> Guts getan, geholfen und geben; hilft aber alles nichts.</s>
					<s n="53" xml:lang="de" type="auto">Ich weiss wohl, was hie und constanz das Recht ist; es wird nicht zogen, wie sie vermeint“ etc.</s>
					<s n="54" xml:lang="de" type="auto">Und nach langem begab er sich<note target="fn33" type="footnote"/>, dass er seine Antwort wollte in Geschrift<pb type="scan" next="293/1v"/> stellen und ihre Zuschicken.</s>
					<s n="55" xml:lang="de" type="auto">Über das schrieb ich dies jetzt umb die 9 in der Nacht, mag nicht wissen, wenn der Bote<note target="fn34" type="footnote"/> Morgen hinweg Gatte und ob er geschrieben hat.</s>
					<s n="56" xml:lang="de" type="auto">Doch will ich in treiben und bittet, ihr wollen an diesem meinem Dienst für Gut haben.</s>
				</p>
				<p>
					<s n="57" xml:lang="la" type="auto">Festinantissime et dormituriens scripsi, quia parum per tres noctes dormivi; boni ergo haec consule.</s>
					<s n="58" xml:lang="la" type="auto">Dominus Iesus servet te.</s>
					<s n="59" xml:lang="la" type="auto">Salutabis piissimos viros d. consulem fratrem<note target="fn35" type="footnote"/> et d. Zviccium<note target="fn36" type="footnote"/> una cum fratribus, inprimis domum tuam.</s>
				</p>
				<p>
					<s n="60" xml:lang="la" type="auto">Tiguri, 5. sept[embris]<note target="fnl" type="footnote"/> hora 9. et 1. noctis vigili[a]<note target="fnm" type="footnote"/>.</s>
					<s n="61" xml:lang="la" type="auto">H. Bullingerus.</s>
				</p>
				<p>
					<s n="62" xml:lang="la" type="auto">Quas his adiectas vides, scripseram putans me habere tabellionem<note target="fn37" type="footnote"/>; sed abierat.</s>
					<s n="63" xml:lang="la" type="auto">Commodum ergo hic oblatus est.</s>
				</p>
				<p>
					<s n="64" xml:lang="la" type="auto">Oremus dominum, ut ecclesiae suae pacem det in pastoribus, ne multo cum dispendio gregis inter se altercentur.</s>
				</p>
				<p>
					<note type="address">[Adresse auf der Rückseite:]</note>
					<s n="65" xml:lang="la" type="auto">D. <persName ref="p19" cert="high">Ambrosio Blaurero</persName>, domino et fratri venerando et dilecto<note target="fnn" type="footnote"/>.</s>
				</p>
			</div>
		</body>
	</text>
</TEI>
