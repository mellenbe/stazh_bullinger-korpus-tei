<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization819">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #819</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Primum tibi, Bullingere frater, amplissimas gratias ago de missis ad me libellis, quorum alter peramarulentus et parum ad docendum idoneus, alter sic eruditus et pius, ut vel ipsi persuadere pontifici posset, modo mens eius utcunque ad se redeundum esset parata.</s>
					<s n="3" xml:lang="la" type="auto">Plane d. Vergerio dignus est, quem et maiora et doctiora etiam in lucem aediturum nobis persuademus.</s>
					<s n="4" xml:lang="la" type="auto">Italus quidam pasquillum numeris vernaculis composuit, in quo omnium cardinalium, qui Romae sunt, nomina posuit, caussis ordine enumeratis, cur nullus iure queat in pontificem eligi.</s>
					<s n="5" xml:lang="la" type="auto">Reginhardum quidem Polum lectum fuisse frequentibus suffragiis fatetur, sed reiectum dicit ea sola caussa, quia Lutheranus sit.</s>
					<s n="6" xml:lang="la" type="auto">Eum libellum quidam ex nostris, qui illinc iis diebus rediit, legisse aiebat, verum obtinere non potuisse, ut exemplo potiretur.</s>
					<s n="7" xml:lang="la" type="auto">Illud constat, Galli partes cardinali Ferrariensi admoliente valde regnare, et arbitror aliquem ex Italis, fortasse Florentinis, lectum iri, qui illi faveat ex animo; Caesaris enim potentia non collegio modo, sed summis aliquot magistratibus Italię suspecta est, nec est a paucis deliberatum illic de summovendis in totum ex Italia Hispanis.</s>
				</p>
				<p>
					<s n="8" xml:lang="la" type="auto">Conscribetur exercitus Germanicus brevi, et latitant sparsim in agro Wirtembergensi plusculae equitum turmae peditumque catervae, neque sane constat, quonam ille bellum sit moturus.</s>
					<s n="9" xml:lang="la" type="auto">Stipendiarios suos omnes admonuit Bavarię dux Guilhelmus, quo esse in procinctu pergant, ut, die quocunque evocentur, sint parati.</s>
					<s n="10" xml:lang="la" type="auto">Multi mussitant, bellum affuturum tale, quale multi anni non sint experti.</s>
					<s n="11" xml:lang="la" type="auto">Det d[ominus] gratiam, ut iniusti et impii tyrannorum conatus suo successu careant et meritis poenis affligantur.</s>
					<s n="12" xml:lang="la" type="auto">- Quod meum silentium parum aequo hactenus animo tulisti, valde gaudeo<note target="fn1" type="footnote"/>; intelligo enim non solum, quantum me ames, sed etiam quam gratę tibi meae literae sint, utcunque rudes et incultę.</s>
					<s n="13" xml:lang="la" type="auto">Sed magno tamen dolore accepi, quod ea mea ista premere suspicione<note target="fn2" type="footnote"/> pergis, ceu praeter opinionem in nuperrima litigatione senatus nostri adversum Antronium quaedam invitis nobis acciderint, quorum culpa merito vel tibi vel honoratissimo viro consuli Lavatero debeat adscribi.</s>
					<s n="14" xml:lang="la" type="auto">Cur istaec<note target="fn3" type="footnote"/>, mi Bullingere, tibi veniunt in animum?</s>
					<s n="15" xml:lang="la" type="auto">cum ego de gratitudine, immo<note target="fn4" type="footnote"/> vero et laetitia non mea modo, quae etiamnum maxima est, sed universi senatus et urbis totius nostrae tam testatas et plenas fide et veritate literas confestim a finito dissidio transmiserim deque singulari fide et iam nunc immortali apud nostros benivolentia tantum non panegyrim conscripserim?</s>
					<s n="16" xml:lang="la" type="auto">Sancte iuro tibi per deum im[m]ortalem, me, senatum, populum, urbem totam gratam esse et contentam nec habere, quod ullis de legatis queramur (nam horum fidem sumus experti).</s>
					<s n="17" xml:lang="la" type="auto">Solum hoc quibusdam cupitum, quod quaedam paulo explicatius essent a scriba reddita, quam sunt calamo eius exarata, neque dubitamus amplius, quin omnia eo modo reddiderit, quo sunt a legatis conclusa decretaque.</s>
				</p>
				<p>
					<s n="18" xml:lang="la" type="auto">Suspectissimum enim fuisset, si pro nobis ubique fuisset pronuntiatum.</s>
					<s n="19" xml:lang="de" type="auto">Wir haben allein von dem Steigerin des Feld-und Walchgels (wo Not einfiele) gezweifelt, das der Landschreiber etliche Wort ausgeln haben sollte; seitmal aber uns der teure und weiss, treu man Lavaterhaus desselben erinnert und Bericht hat, sind wir aller Dinge zufrieden; dann das Steigerin der Anlagen am meisten über unser eigene Bürger gegangen wäre, die die grössten Somma Lainwat bleichen und welchen lassen, und die Gotzhausleute wenig mehr dann nun den zehenden Pfenning geben; darum wir in diesem Fall wenig Irrtum und gar keinen Unwillen haben, besonders aller Dingen wohl zufrieden sind.</s>
					<s n="20" xml:lang="de" type="auto">Und sage ich, dass ich meines Erachtens nicht zweinzigtausend Gulden für den Einfall dieser Rechtfergung von meiner Herren wegen nehmen wollte, denn dass es ergangen wäre, wie es ergangen ist und Gottlob mit Handhabung des Billlichen und Rechten zugegangen ist.</s>
					<s n="21" xml:lang="la" type="auto">Antronius quisquilias, nos pro iuris nostri evidentia grana ipsa et adipem sumus assecuti et gratias habebimus urbi Tigurinae tibique immortales, quod virum illum incomparabilem, utcunque gravatum corporis valetudinisque molestia, ad nos legavistis, cuius prudentia providentiaque omnia longe felicissime sunt expedita; quae quidem, si, ut spero, vel hoc anno te invisam, longe uberius coram enarrabo, quam calamo queam depingere.</s>
					<s n="22" xml:lang="la" type="auto">Proinde, vir longe omnium amantissime, te oro et obtestor, hanc conceptam de nobis opinionem longe abiicere ex animo et ad corvos remittere velis meque audire non graveris, qui coram iudice nostro deo verum tibi refero; sed et de me tibi persuadere, ut si vel toto hoc anno siluerim, nihil minus me candidissimo animo et sancta amicitiae fide integra erga te tuosque et immobilem futurum.</s>
				</p>
				<p>
					<s n="23" xml:lang="la" type="auto">Rarissime scribo etiam amicissimis nec scribo nisi commodum oblatis argumentis.</s>
					<s n="24" xml:lang="la" type="auto">Faciunt enim negotia<note target="fn5" type="footnote"/> et remoratur etiam senectus, ut in saepe scribendo minus sim civilis; sed interim animo sum, ut nihil me magis oblectet, quam doctorum hominum literę.</s>
					<s n="25" xml:lang="de" type="auto">Ich bin jetzt zu Wiehnacht das zehn Mal in das Bürgermeisteramt unserer Stadt geweten worden und besinne mich nicht, dass ich vormals je mit mir zufallen geschafften Beladen gewesen sei, allein unser Bürgerschaft halber, das dies (ob Gott will) letztes Mal.</s>
				</p>
				<p>
					<s n="26" xml:lang="la" type="auto">Proinde boni ut silentium nostrum consulas, te oro.</s>
					<s n="27" xml:lang="la" type="auto">Vale.</s>
					<s n="28" xml:lang="la" type="auto">Sangalli, 27. ianuarii, anno 1550.</s>
				</p>
				<p>
					<s n="29" xml:lang="la" type="auto">Ioachimus Vadianus.</s>
				</p>
				<p>
					<s n="30" xml:lang="la" type="auto">Doctissimo pientissimoque viro domino Henrycho Bullingero, amplissimae urbis Tigurinę episcopo, domino suo unice colendo.</s>
					<s n="31" xml:lang="de" type="auto">Zürich.</s>
				</p>
			</div>
		</body>
	</text>
</TEI>
