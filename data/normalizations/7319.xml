<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7319">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7319</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Etsi nullas a vobis adhuc acceperimus, observandissime domine, quibus hac septimana edoceremur, quo loco res Galliae hodie sitae essent quidve (post Basiliense scriptum aliorumque doctorum virorum nunciata) porro acciderit, non tamen id demirari aut iniquo animo ferre ullo modo possumus, cum sit extra dubitationem, quantis negociorum procellis hodierna tempestate adobruamini.</s>
					<s n="3" xml:lang="la" type="auto">Veremur tamen, ne aut aegritudo aut morbus aliquis ex sudoribus perpetuisque vigiliis contractus vos plane (quod dominus avertat) delassaverit aut fortuna nostris in Gallia minus dextera a scribendo deterruerit.</s>
					<s n="4" xml:lang="la" type="auto">Nec certe falsos nos habet multa hic circumferri, quae piis animis metum incutere possent.</s>
				</p>
				<p>
					<s n="5" xml:lang="la" type="auto">Quamvis enim quibusvis nugigerulis aures nostras citius, quam probum virum deceat, non concedamus, ita tamen interpres noster de praelio quodam facto triumphat, ut omnium apud nos hominum aures iampridem mirifice impleverit, malevolos confirmarit, benevolos autem ita terruerit, ut maxima sit eorum alterius partis intelligendae aviditas.</s>
					<s n="6" xml:lang="la" type="auto">Nec satis est legato, ut scriptionibus et exemplis eiusmodi Rhetiam totam inficiat, quin ore etiam longe grandiora glorietur et spargat.</s>
					<s n="7" xml:lang="la" type="auto">Mitto autem tria exempla, quorum 2 per episcopum, tertium per d. consulem missum fuit; quam probe haec cohaereant, facile videbitis.</s>
					<s n="8" xml:lang="la" type="auto">Multa (etsi actum aliquid esset) afficta tamen crediderim.</s>
					<s n="9" xml:lang="la" type="auto">Sed non dubito, quin haec omnia priores habueritis.</s>
					<s n="10" xml:lang="la" type="auto">Nunc ad varia.</s>
					<s n="11" xml:lang="la" type="auto">- Episcopi causa magis haeret quam unquam antea; populi consilium adhibebitur.</s>
					<s n="12" xml:lang="la" type="auto">Fuere, qui grandes istos sumptus communitatibus imponere volebant.</s>
					<s n="13" xml:lang="la" type="auto">Sumptus autem 100 et 3 aureorum ultimo nunc factus est, pro quibus bonus archipresbyter d. Bartolomaeus spondere et fideiiussores dare coactus est, quod anxie nuper apud d. Pont[isellam] et me conquerebatur indicans se omnium hominum miserrimum esse et ad summam paupertatem redactum.</s>
					<s n="14" xml:lang="la" type="auto">Episcopus interim, dum res pendet, diurnam sibi adhibet custodiam nescio quid subtimidus.</s>
					<s n="15" xml:lang="la" type="auto">Et quia in causa illa taediosa nihil effectum est, propterea d. Fridericus noluit scribere.</s>
					<s n="16" xml:lang="la" type="auto">- D. Dietägius, gener d. consulis Ambrosii, cum aedituis espicopi duobus in senatum (ut nuper monebam) vocati sunt eoque adacti, ut necesse sit illis aut templum nostrum cum omnibus domesticis adire aut ius civitatis amittere.</s>
					<s n="17" xml:lang="la" type="auto">Dietägius amice respondit et templum papisticum religionis ergo nunquam se frequentasse totius anni spacio testatus est; quod autem nostrum raro frequentaverit, id negligentia factum esse, quam diligentissime sarciturum est pollicitus.</s>
					<s n="18" xml:lang="la" type="auto">Reliqui duo paupertatem praetendentes dubii sunt, quid potissimum eligant; potius tamen duxerunt salutem negligere quam antichristiana illa officia relinquere.</s>
					<s n="19" xml:lang="la" type="auto">Fortissimum hoc factum est amplissimi nostri magistratus, maxime hoc tempore, quo sub iugum suum papistae nos mittere conantur.</s>
				</p>
				<p>
					<s n="20" xml:lang="la" type="auto">Utinam in omnibus et ubique, quo magis nos impetunt, eo maiorem in iis frustratio dolorem illis afferat!</s>
					<s n="21" xml:lang="la" type="auto">- Brunnerus vocabitur a Meyenfeldensibus; nudiustertius enim d. capitaneus Lucius Gugelberger et d. Adancus missi a tota communitate voluerunt, ut per nostras literas adduceretur conditionibus praescriptis, quas nunquam accepturum spero.</s>
				</p>
				<p>
					<s n="22" xml:lang="la" type="auto">Stipendium enim (ut petierat) neque amplius neque etiam erit tenuius; domus non alia; de sumptibus levandis nihil magni.</s>
					<s n="23" xml:lang="la" type="auto">- D. d. Zanchus scribit papam in is totum incumbere, ut mittat regi ingentem pecuniarum vim.</s>
					<s n="24" xml:lang="la" type="auto">Addit etiam 24. die novembris suum affinem Genua rediisse et refferre hinc inde solvisse aliquot naves onustas militibus pontificiis Avinionem versus et perpetuo milites, tum equites tum pedites, Alpes transcendere in Galliam; periculum esse igitur, ne mora nostris fraudi sit futura.</s>
					<s n="25" xml:lang="la" type="auto">- Vicinus quidam meus Oenipontem<note target="fn1" type="footnote"/> missus a d. Wisenbachio<note target="fn2" type="footnote"/> vestro reversus nunciat Oeniponti et circumcirca omnia esse in parato, nescio in cuius auxilium.</s>
					<s n="26" xml:lang="la" type="auto">- Certum esse retulit d. Karolus principem Condensem a suis partibus habere 18 ordinis regii sive equestris et 1500 ex praeclarissimis nobilibus.</s>
					<s n="27" xml:lang="la" type="auto">- Accepimus et legimus etiam, quid in comitiis Badensibus actum sit quidve sibi 4 Urbes christianae proposuerint ad extinguendas civilis belli reliquias.</s>
					<s n="28" xml:lang="la" type="auto">Utinam res ad optatum perduceretur portum, cum nemo ignoret victoriam belli civilis omnium malorum extremum esse.</s>
					<s n="29" xml:lang="la" type="auto">Rogandus ergo deus, ut isto modo vi nulla interpellante amice transigatur.</s>
					<s n="30" xml:lang="la" type="auto">At si frigidum quid efficeretur, quod fidelibus istic maius detrimentum afferre possit, pax victoria potius quam pactione parienda esset.</s>
				</p>
				<p>
					<s n="31" xml:lang="la" type="auto">Quid enim egregii?</s>
					<s n="32" xml:lang="la" type="auto">etsi arma utrinque ponerent, interim tamen metus servitutis Aegyptiacae stabiliretur?</s>
					<s n="33" xml:lang="la" type="auto">Nec mirum nostris videtur plaerosque in hoc propositum noluisse consentire.</s>
					<s n="34" xml:lang="la" type="auto">Quid enim pacem iuvarent, qui eam suo milite disturbare non cessant?</s>
					<s n="35" xml:lang="la" type="auto">Inhonestum illis futurum procul dubio arbitrarentur, si nunc refugerent idque malum deprecari iuvarent, quod ad persequendum nihil non primo fecerunt.</s>
					<s n="36" xml:lang="la" type="auto">Dominus deus optimus maximus coherceat intractabiles istos sua virga et sceptro ferreo in nominis sui gloriam et afflictae ecclesiae incolumitatem.</s>
					<s n="37" xml:lang="la" type="manual">Amen.</s>
					<s n="38" xml:lang="la" type="auto">Haec habui, quae nunc ocyus et temere effudi; rogo loquacitatem meam paterno amore et animo solito interpreteris.</s>
				</p>
				<p>
					<s n="39" xml:lang="la" type="auto">Salutant te d. consules (a. R. cosss.), d. Carolus, d. Pontisella, d. Gantnerus atque mecum optant, ut quam diutissime nobis, deo et ecclesiae inprimis, superesse possis.</s>
					<s n="40" xml:lang="la" type="auto">Vale, decus amplissimum totius christiani orbis.</s>
					<s n="41" xml:lang="la" type="manual">1567.</s>
					<s n="42" xml:lang="la" type="auto">Curiae 2. decembris summo mane.</s>
				</p>
				<p>
					<s n="43" xml:lang="la" type="auto">Tuae dignitati observantissimus et subiectissimus servulus Thobias Eglius.</s>
				</p>
				<p>
					<s n="44" xml:lang="de" type="auto">An den hochgelehrten und ehrwürdigen Herren m. Heinrich Bullinger, Pfarrer zu Zürich, seinem ehrenden Herren und Vater.</s>
				</p>
			</div>
		</body>
	</text>
</TEI>
