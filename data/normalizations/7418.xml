<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7418">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7418</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nisi te, humanissime d. pater, et natura et longa experientia indefessum omniumque molestiarum patientissimum esse iudicarem, creberrimis meis literis hadquaquam te obtunderem.</s>
					<s n="3" xml:lang="la" type="auto">Quamvis sciam, quam impudenter faciam, quotiesque a rebus gravioribus te praeter decorum et officium meum abducam.</s>
					<s n="4" xml:lang="la" type="auto">Rogo autem suppliciter haec, quae scribo, benigne consulas, siquidem animo non malo, sed discendi cupido tuique amantissimo cuncta proveniant.</s>
					<s n="5" xml:lang="la" type="auto">Nuper de fasciculo literarum scripsi, qui legato nostro per suum cursorem advolarit.</s>
					<s n="6" xml:lang="la" type="auto">Hodie d. Carolus me accedit atque ex ore et legati et interpretis istarum literarum argumentum mihi explanat: Regem Hispanum per literas miserabiliter conquestum esse apud Gallum de filii sui Caroli facinoroso proposito, venisse eum deductus a 60 viris<note type="margin">a.R.: "inter quos magnus aliquis"</note> ad patrem et bombardulum sub pallio parricidii ergo habuisse; antequam autem facinus aggrederetur, latrocinium detectum.</s>
					<s n="7" xml:lang="la" type="auto">Omnes captos, exque consciis sceleris alius vivus excoriatus, alius in 4 partes dissectus, alius alio supplicii genere affectus etc.</s>
					<s n="8" xml:lang="la" type="auto">De filio autem Carolo decretum esse, <foreign xml:lang="de">Dass man ihm 2 Pfd. Blut aus dem Leibe lasse</foreign>, deinde muratus luce privetur aeternum.</s>
				</p>
				<p>
					<s n="9" xml:lang="la" type="auto">Varie de hoc supplicio disputatur aut potius de facto ipso.</s>
					<s n="10" xml:lang="la" type="auto">Constat enim Carolum rei evangelicae et christianis in Hispania principibus non aversari.</s>
					<s n="11" xml:lang="la" type="auto">Hinc papa nescio quid timet; sub eiusmodi ergo praetextu parricidii cupit istum principem e medio tollere, ne quid in posterum eius artibus obesse possit etc.</s>
					<s n="12" xml:lang="la" type="auto">Sic ipsum etiam Condensem ceu rebellem et regno inhiantem diffamant, ut sub hoc praetextu tantum veritatis fulcrum prosternant etc. - Gallum deinde affirmarunt monuisse severissime Scotos, ut reginam Scotiae detentam ob latrocinium e vestigio liberent; at Scotos non modo Galli hunc cantum aut Gallicinium susque deque habuisse, sed et insuper de trucidanda regina cogitasse et, nisi se animos fallant, iamiam capite poenam luisse.</s>
					<s n="13" xml:lang="la" type="auto">Tertio scriptum esse Angliae reginam Carolo Austriaco renunciasse et Anglum quendam in regem et maritum sibi iam elegisse.</s>
					<s n="14" xml:lang="la" type="auto">- Turcae insuper oratorem fratri suo germano, legato nostro, scripsisse, ne scilicet miretur, si raras accipiat ab eo; sequi enim se aulam Turcicam, qui unus in hoc sit, ut provincias Arabiam et Aegyptum, quae deffecerunt ab eo, recuperet, eoque imperatorem T[urcam] tota vi nunc tendere etc. - De ballis autem exceptis ab electore aiunt eas fuisse Genuensium mercatorum; pecuniam autem holoserico varii generis involutam ab Hispano accepisse, nempe 100,000 et 50,000 coronatos an luterem gold und regäl, quos omnes receperint se quam optime curaturos et fortassis ex conductu pro certa pecuniae summa, quam cum reliquis restituere cogentur ipsi mercatores.</s>
					<s n="15" xml:lang="la" type="auto">Haec sunt, quibus te in praesentia vo/nolui obtundere.</s>
					<s n="16" xml:lang="la" type="auto">D. Iesus te nobis semper conservet vivacem et incolumem.</s>
					<s n="17" xml:lang="la" type="manual">Amen.</s>
				</p>
				<p>
					<s n="18" xml:lang="la" type="auto">Ocyus.</s>
					<s n="19" xml:lang="la" type="auto">Curiae 1568. 16. martii.</s>
				</p>
				<p>
					<s n="20" xml:lang="la" type="auto">Omnes boni hic demirari satis nequeunt amplissimum senatum vestrum d. Voglero in causa, quam hic habet, iusta operam suam denegasse.</s>
					<s n="21" xml:lang="la" type="auto">Petiit advocatum a vobis; is ei est denegatus.</s>
					<s n="22" xml:lang="la" type="auto">Petiit suis sumptibus; sed plaerique vestrum diffidunt.</s>
					<s n="23" xml:lang="la" type="auto">At non est, ut diffidatis, quod praesentem controversiam attinet, quam habet cum Carlino, nostro monetario; is enim iam de integro dilationem petiit et quaerit rimas elabendi non sine magnis largitionibus.</s>
				</p>
				<p>
					<s n="24" xml:lang="la" type="auto">Voglerus causam hanc suam, quae plane iusta est, ordine integerrimo agere cupit.</s>
					<s n="25" xml:lang="la" type="auto">In tantis adversarii monetarii violentis oppugnationibus merito iuvandus fuisset; sed cadente arbore quivis ligna colligit.</s>
				</p>
				<p>
					<s n="26" xml:lang="la" type="auto">Amplissimo viro d. m. H[einrycho] Bullingero, ecclesiae Tigurinae antistiti summo, d. suo perpetua fide colendissimo.</s>
				</p>
			</div>
		</body>
	</text>
</TEI>
