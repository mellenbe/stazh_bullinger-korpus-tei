<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8312">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8312</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salve, mi Tobia.</s>
					<s n="2" xml:lang="la" type="auto">Hodie nullas in hoc nostro mercatu literas a te accepi.</s>
					<s n="3" xml:lang="la" type="auto">Verum hoc tribuo tuis negotiis, et quod forte tabellionibus fidis certisque destitueris.</s>
					<s n="4" xml:lang="la" type="auto">Nunc vero mitto ad te, quae prioribus tibi literis promiseram.</s>
					<s n="5" xml:lang="la" type="auto">Oro tamen, ut, postquam iis usus fueris, ad me remittas.</s>
					<s n="6" xml:lang="la" type="auto">Hoc iam addo: heri huc allatas literas ex Polonia, quibus significatur maiorem et minorem Poloniam, Lituaniam et alias regni Polonici nationes, id est fideles in his, recepisse nostram confessionem aeditam anno 1566.</s>
					<s n="7" xml:lang="la" type="auto">Nam convenerunt in synodum principes et ministri 14. aprilis Sendomirii et concorditer in hoc consensere.</s>
					<s n="8" xml:lang="la" type="auto">Porro in comitiis regni publicis mense maii coeptis offerent regi hanc conversam in linguam Polonicam.</s>
					<s n="9" xml:lang="la" type="auto">Miserunt ad nos exemplum impressum.</s>
					<s n="10" xml:lang="la" type="auto">Consensus item factus est inter ipsos et confessionistas Augustenses et Waldenses et Stancarianos, ut iam libere coram rege testari possint, nullas inter ipsos amplius esse dissensiones, quas rex se in regno pati nolle instituit.</s>
				</p>
				<p>
					<s n="11" xml:lang="la" type="auto">Arianos communiter execrantur et alias sectas, prout exprimitur in confessione.</s>
					<s n="12" xml:lang="la" type="auto">Hanc sperant regem non repudiaturum, cum constet maxima orbis christiani regna eam ipsam confessionem agnoscere, Transsylvaniam, Hungariam, Galliam, Angliam, Scotiam etc.</s>
					<s n="13" xml:lang="la" type="auto">Deo sit laus et gloria.</s>
					<s n="14" xml:lang="la" type="auto">In Bavaria sub Ioachimo, comite Ortenburgensi, frumento largiter pluit 15. iunii.</s>
					<s n="15" xml:lang="la" type="auto">Feliciter finitae sunt Heydelbergenses nuptiae, ad quas<note type="margin">a.R.: quae!</note> confluxerant circiter 4000 equitum.</s>
					<s n="16" xml:lang="la" type="auto">Multi principes ibi fuere, comites 42 etc.</s>
					<s n="17" xml:lang="la" type="auto">Imperator Spiram venit ad comitia celebranda 18. iunii.</s>
					<s n="18" xml:lang="la" type="auto">Mortuo d. Fridolino Brunnero Glaronenses a nobis petunt ministrum, quem illi sufficiant.</s>
				</p>
				<p>
					<s n="19" xml:lang="la" type="auto">Vix prae negotiis haec potui scribere; tu boni consule, vive et vale.</s>
					<s n="20" xml:lang="la" type="auto">7. iulii anno 1570.</s>
				</p>
				<p>
					<s n="21" xml:lang="la" type="auto">Saluta dominos et fratres etc.</s>
				</p>
				<p>
					<s n="22" xml:lang="la" type="auto">Tuus Bullingerus.</s>
				</p>
				<p>
					<s n="23" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino et fratri meo dilecto.</s>
				</p>
				<p>
					<s n="24" xml:lang="de" type="auto">An h. Tobias Egli, Pfarrerin zu Sant Martin zu Chur.</s>
				</p>
			</div>
		</body>
	</text>
</TEI>
