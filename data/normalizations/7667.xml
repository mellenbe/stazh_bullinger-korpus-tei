<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7667">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7667</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quis sit hic studiosus, ex literis d. Bezae, quas ad me per ipsum scripsit, intelliges.</s>
					<s n="3" xml:lang="la" type="auto">Locum hic habere non potuit; constituit ergo Tigurum etiam videre.</s>
					<s n="4" xml:lang="la" type="auto">Itaque per eundem Bezae literas mitto, ex quibus simul etiam, quicquid ego rerum novarum scribere iam poteram, cognosces.</s>
					<s n="5" xml:lang="la" type="auto">Aliud nihil habemus.</s>
					<s n="6" xml:lang="la" type="auto">Afferebantur nuper rumores aliqui, cum Knöulius vester hic adesset, de tribus conflictibus factis, uno prope Engolesmam, altero in Campania, in quo princeps do[minus] Aumalensis cecidisset, tertio in Belgico, in quibus omnibus nostri superiores fuissent; sed nihil ab eo tempore certi secutum est, nisi quę vides d. Bezam iam scripsisse; sed de plaerisque etiam ipse adhuc dubitat.</s>
					<s n="7" xml:lang="la" type="auto">Nondum ea scribam<note type="margin">a. R.:..., scripseram?</note>, cum ipse discederet, sed paulo post consul noster Mülinensis mihi dixit se de his ad d. consulem de Cham scripsisse.</s>
					<s n="8" xml:lang="la" type="auto">De Tolosa nihil amplius audio.</s>
				</p>
				<p>
					<s n="9" xml:lang="la" type="auto">Ut metuebam, ita adhuc video rumorem fuisse falsum.</s>
					<s n="10" xml:lang="la" type="auto">Miror me his nundinis nostris Martinianis nullas prorsus neque abs te neque a fratre accepisse literas; forte adhuc hodie accipiam.</s>
					<s n="11" xml:lang="la" type="auto">Si quid amplius etiam hodie aut cras cognoscam, scribam deinceps per alios.</s>
				</p>
				<p>
					<s n="12" xml:lang="la" type="auto">Nunc bene vale; festinat hic, ut abeat.</s>
					<s n="13" xml:lang="la" type="auto">Salutant te nostri, sic etiam Vinslerus Biennensis, qui, dum haec scribo, mecum est.</s>
				</p>
				<p>
					<s n="14" xml:lang="de" type="auto">Bernae 12. novembris 1568.</s>
				</p>
				<p>
					<s n="15" xml:lang="la" type="auto">I[ohannes] Hallerus, tuus semper.</s>
				</p>
				<p>
					<s n="16" xml:lang="la" type="auto">Literae alterae, quas tu ad d. Erastum et ad d. Oporinum pię memorię scripsisti, hic inventae sunt nuper prope urbis nostrae portam.</s>
					<s n="17" xml:lang="la" type="auto">Coniicio ex eo, quod Oporinus interea obiit, eas iampridem fuisse scriptas.</s>
					<s n="18" xml:lang="la" type="auto">Sed cui eas dederis aut qua ratione huc pervenerint, scire non possum.</s>
					<s n="19" xml:lang="la" type="auto">Delatę sunt ad me ab iis, qui eas invenerunt; ego eas tibi remittere volui.</s>
				</p>
				<p>
					<s n="20" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
			</div>
		</body>
	</text>
</TEI>
