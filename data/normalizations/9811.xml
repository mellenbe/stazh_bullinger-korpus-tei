<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9811">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9811</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Binas a te, dilecte frater, literas accepi et postremas quidem continentes etiam d. Lentuli nostri nova, cui semper gratias ago et paratus sum illi quovis in officio mihi possibili libenter inservire.</s>
					<s n="3" xml:lang="la" type="auto">Vicissim nunc tibi recito paucis, quae ex nundinis Francford[ensibus] ad me sunt allata.</s>
				</p>
				<p>
					<s n="4" xml:lang="la" type="auto">Literae Anglicanae episcoporum nihil nisi pacem et bona nunciant.</s>
					<s n="5" xml:lang="la" type="auto">Literae Brema allatae testa[n]tur uberem esse proventum evangelii et pacifica esse omnia.</s>
				</p>
				<p>
					<s n="6" xml:lang="la" type="auto">Literae ex Belgio missae affirmant ubique non pecuniam modo esse nullam, sed ne proventum, quin cara esse omnia et esuriem non vulgarem; agi vel tractari iam de pace.</s>
					<s n="7" xml:lang="de" type="auto">Sie verrage gesund, so treibt sie der Hunger und Bettel von Einandren.</s>
					<s n="8" xml:lang="la" type="auto">Hic est finis bellorum.</s>
					<s n="9" xml:lang="la" type="auto">Dux Saxoniae dissipavit scholam celebrem Wittembergensem; discedunt enim inde plerique studiosi.</s>
					<s n="10" xml:lang="la" type="auto">Instigatus enim princeps a male feriatis in vincula coniecit d. Peucerum pastorem professoresque nullam aliam ob caussam, quam quod videantur ex Lutheranis facti Zvingliani.</s>
				</p>
				<p>
					<s n="11" xml:lang="la" type="auto">Heydelbergenses fortiter adhuc perstant; caeterum peste ea quoque schola dissipatur.</s>
				</p>
				<p>
					<s n="12" xml:lang="la" type="auto">Nam in Hassia, Palatinatu totoque Rheni tractu et per omnem viciniam peste moriuntur plurimi, et ascendit ea lues secundum Rhenum.</s>
					<s n="13" xml:lang="la" type="auto">Quid nobis expectandum, hinc discitur.</s>
				</p>
				<p>
					<s n="14" xml:lang="la" type="auto">Dominus sit nobiscum.</s>
					<s n="15" xml:lang="la" type="auto">Iacobus Andreae, der schwätzig, verlogen Schwab, scripsit in nos, Tigurinae ecclesiae ministros, 21 foliorum virulentissimum librum, in quo singulariter in me invehitur.</s>
					<s n="16" xml:lang="la" type="auto">Caussam in eo tractat coenae et maiestatis Christi ubique praesentis respondens ad libellum nostrum oppositum Testamento Brentii.</s>
					<s n="17" xml:lang="la" type="auto">Sumus illi Machometani blasphemi terque quaterque haeretici etc.</s>
					<s n="18" xml:lang="la" type="auto">In Germania omnia plena sunt contentionibus etiam de peccato originali et aliis rebus.</s>
					<s n="19" xml:lang="la" type="auto">Semper Aphrica aliquid mali.</s>
					<s n="20" xml:lang="la" type="auto">Qui ex Gallia veniunt, aiunt regem discessisse Lugduno quartana aegrum, festinare ad unctionem Rhemos.</s>
					<s n="21" xml:lang="la" type="auto">Habet exercitum copiosissimum et fortissimum, quo dicitur usurus in Hugonothos.</s>
				</p>
				<p>
					<s n="22" xml:lang="la" type="auto">Helvetii, qui legat[os] missuri sunt ad regem, expectant d. Bellivrei indicium, quando opportunum sit.</s>
					<s n="23" xml:lang="la" type="auto">Vereor ego, ne res credatur alieno etc.</s>
					<s n="24" xml:lang="la" type="auto">Dominus sua potentia et gratia succurrat suis!</s>
					<s n="25" xml:lang="la" type="auto">Audimus Turcas desideratis 40000 militibus a Goletha discessisse, Hispanos esse victores, Turcas tantum non attritos esse.</s>
					<s n="26" xml:lang="la" type="auto">Si quid huius certi habes, communica et vale.</s>
				</p>
				<p>
					<s n="27" xml:lang="la" type="auto">Singulariter salutato d. Ioannem Baptistam Mullerum, deinde d. d. consules et amicos et fratres nostros ordine omnes.</s>
				</p>
				<p>
					<s n="28" xml:lang="la" type="auto">Tiguri 1. octobris ocyssime 1574.</s>
				</p>
				<p>
					<s n="29" xml:lang="la" type="auto">Tuus Bullingerus.</s>
				</p>
				<p>
					<s n="30" xml:lang="la" type="auto">Ornatissimo viro d. Tobiae Eglio, ministro ecclesiae Curiensis, domino et fratri meo honorando et dilecto.</s>
				</p>
				<p>
					<s n="31" xml:lang="de" type="auto">An h. Tobiame Egli, Pfarrerin zu Chur, zu S. Martin.</s>
				</p>
			</div>
		</body>
	</text>
</TEI>
