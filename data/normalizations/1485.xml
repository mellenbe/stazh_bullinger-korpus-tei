<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1485">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1485</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diu est, quod nullas tuae humanitati literas scribo; in eo est non oblivio sane, sed incommoditas tabellionum.</s>
				</p>
				<p>
					<s n="3" xml:lang="la" type="auto">Statui tandem nostram reparare amicitiam; scribo itaque, non quod habeam rem te modo dignam et toti Rhetiae necessariam, sed quod ita studium erga te meum et erga bonos omnes declarare volo.</s>
					<s n="4" xml:lang="la" type="auto">Aiunt vocari episcopum vestrum in synodum Tridentinam.</s>
					<s n="5" xml:lang="la" type="auto">Cavete vero, vos Rheti, ne illuc proficiscatur, aut si profectus est, ut inde revocetur.</s>
					<s n="6" xml:lang="la" type="auto">Pessime vobis cessit et ipsi inprimis, quod Romam profectus est; peius ipsi et vobis cedet haec eius profectio, nisi praeveneritis.</s>
				</p>
				<p>
					<s n="7" xml:lang="la" type="auto">Conscriptum est olim concilium et continuatur hoc ipsum hodie tres potissimum ob caussas, id quod ex bulla concilii convocandi potest approbari: principio ut eradicentur haereses, deinde ut fiat reformatio, postremo ut expeditio suscipiatur in Turcas.</s>
					<s n="8" xml:lang="la" type="auto">Tu vero pro tua prudentia vides eos, qui colliguntur in concilium, ad illa capita fore constringendos.</s>
					<s n="9" xml:lang="la" type="auto">Medium de reformatione plausibile est, sed revera fictitim, ut alia duo ornet.</s>
					<s n="10" xml:lang="la" type="auto">Alioquin non ignoramus istos homines et eorum religionem in diem magis et magis deformari, et ut hoc liberius possint, nos damnant pro haereticis.</s>
					<s n="11" xml:lang="la" type="auto">Caesar cum aspiret ad monarchiam et fratrem post se trahat - quin non ita pridem syncretismo coiit cum monacho Georgio Pannonio<note target="fn1" type="footnote"/> ac ea re crabrones Turcas irritavit, quos et inflicta plaga ad insaniam redegit -, miris technis in belli societatem omnes cupit implicare, qui ad concilium illud veniunt.</s>
					<s n="12" xml:lang="la" type="auto">Neque novum est tyrannos suis cupiditatibus praetexere religionem, id quod tandem eis cessit pessime.</s>
					<s n="13" xml:lang="la" type="auto">Si ergo cupitis tranquillitate frui, videte, ne praetextu concilii et vera religione spoliemini, superstitione opprimamini et bello vel sumtibus implicemini gravissimis, adde et lethali dissidio inter vos concutiamini.</s>
					<s n="14" xml:lang="la" type="auto">Vigilate igitur et annitamini tranquillam retinere patriam.</s>
					<s n="15" xml:lang="la" type="auto">- Colendissimus meus amicus et frater charissimus Ioannes Calvinus donavit me libro, quo ego te vicissim d no.</s>
					<s n="16" xml:lang="la" type="auto">Vide et diligenter legas et positis superstitionibus deo puro cultu servias; nam senex es, mox morieris, duceris in iudicium.</s>
					<s n="17" xml:lang="la" type="auto">Vigila ergo et fuga omnem idololatriam.</s>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Tiguri, 27. novembris, anno 1551.</s>
				</p>
				<p>
					<s n="20" xml:lang="la" type="auto">Heinrichus Bullingerus tuus.</s>
				</p>
				<p>
					<s n="21" xml:lang="de" type="auto">Dem frommen, ersammen und weisen Johannschen Trauerschen zu Zuotz im Engadin, seinem lieben Herren und guten Freund.</s>
				</p>
			</div>
		</body>
	</text>
</TEI>
