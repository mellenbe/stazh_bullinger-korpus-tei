<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5775">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5775</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Praeter spem et opinionem accidit, reverende in Christo pater, quod omnes nostri, qui huc quidem et ad synodum et comitia venerunt, rerum novarum plane vacui venerunt.</s>
				</p>
				<p>
					<s n="3" xml:lang="la" type="auto">Fui cum magnis viris in conviviis; sed illi ne verbum quidem rerum Italicarum.</s>
				</p>
				<p>
					<s n="4" xml:lang="la" type="auto">Illi, qui diligenter in acta concilii inquirunt, in quibus etiam est illustris vir Martinengus, nihil rescire possunt praeter hoc unum, quod resumpserunt aliquantisper animos et tractant clandestina quaedam consilia.</s>
				</p>
				<p>
					<s n="5" xml:lang="la" type="auto">Id ex crebris postis, quibus Italiae regulos sollicitant, animadvertere est.</s>
				</p>
				<p>
					<s n="6" xml:lang="la" type="auto">Quidam Brixiensis narravit d. Martinengo diem fuisse, quo duodecim postae (ut appellant), partim Venetae, partim Tridentinae Brixiam transierint Mediolanum versus, et ex illis plures penetrare in Galliam usque.</s>
				</p>
				<p>
					<s n="7" xml:lang="la" type="auto">Hoc ipsum argumento nobis est res nostrorum in Gallia nondum esse in portu; sed et sunt Mediolani, qui palam glorientur pacem Gallicam non fore stabilem et diuturnam.</s>
				</p>
				<p>
					<s n="8" xml:lang="la" type="auto">De rebus Gallicis eadem huc nunciata sunt, quae tu scribis.</s>
					<s n="9" xml:lang="la" type="auto">Sed et Bäldius tale aliquid in suis ex literis Schorreri annotavit.</s>
				</p>
				<p>
					<s n="10" xml:lang="la" type="auto">Quodsi Condius hanc gratiam Anglis referret, certe omni odio dignus esset; sed adversariis non facile credo, spero meliora et in dominum respicio, qui totum hoc, quod tam mirabiliter inchoavit, clementer proficiet.</s>
				</p>
				<p>
					<s n="11" xml:lang="la" type="auto">Fuerunt, qui bellum Danicum sopitum dicerent, quod tu recrudescere scribis.</s>
				</p>
				<p>
					<s n="12" xml:lang="la" type="auto">Literas bona fide remitto, prius et celerius non potui, quod non haberem idoneos homines, quibus darem.</s>
				</p>
				<p>
					<s n="13" xml:lang="la" type="auto">Ago tibi pro tuo labore et paterna in me voluntate gratias, quas possum, maximas.</s>
				</p>
				<p>
					<s n="14" xml:lang="la" type="auto">Synodus nostra satis quieta fuit; ex Italis nonnisi unus interfuit.</s>
				</p>
				<p>
					<s n="15" xml:lang="la" type="auto">Displicuit haec res fratribus; cum enim opus habent consilio nostro, coelum terramque inclamant et sunt molestissimi petitores; nunc, cum in commune multa fuissent consulenda, cessant ipsi.</s>
				</p>
				<p>
					<s n="16" xml:lang="la" type="auto">Petrus Leo rediit Clavennam et multarum turbarum author est.</s>
				</p>
				<p>
					<s n="17" xml:lang="la" type="auto">Quod vero nos terreret exemplum ecclesiarum Polonicarum, quas unus Stancarus tam misere discerpsit, senatum Trium Foederum d. Philippus et ego nomine fratrum adiimus; exposuimus mores et ingenium hominis; sed et quas montrosas opiniones in suo libello contra ecclesiam Clavennensem scripto damnare noluerit, simul edocuimus.</s>
				</p>
				<p>
					<s n="18" xml:lang="la" type="auto">Senatus Trium Foederum eum comprehendi iussit et capitaliter contra illum procedi.</s>
				</p>
				<p>
					<s n="19" xml:lang="la" type="auto">Nos quidem tam rigidam sententiam non expectabamus (et puto praemonitum fuga sibi consulturum, quod certe velim); sed tamen haec dominorum severitas similes pestes in posterum coercebit.</s>
				</p>
				<p>
					<s n="20" xml:lang="la" type="auto">Malim aliquid durius in Stancarum primo in Polonia constitutum quam nunc tot ecclesias inter se commissas.</s>
				</p>
				<p>
					<s n="21" xml:lang="la" type="auto">Hoc praeludium donavimus et Vergerio, quo videat sibi non tutum fore aliquid in ecclesiis nostris tentare.</s>
					<s n="22" xml:lang="la" type="auto">- Negotium Pellizariorum satis feliciter processit.</s>
				</p>
				<p>
					<s n="23" xml:lang="de" type="auto">Man hat 3 Mann von Bünden geordnet; die sollen das Kloster auf ein neues Inventieren und die Urper und Rödel zu ihren Händen nehmen und ein Amtmann setzen, der die Güter verwalten.</s>
				</p>
				<p>
					<s n="24" xml:lang="de" type="auto">So dann hiezwischen Martini den Polizäreisen ihr Gott von den meiländischen München nicht gelediget werden, so solle man procedieren und das Gut angreifen.</s>
				</p>
				<p>
					<s n="25" xml:lang="de" type="auto">Man hat nicht vermeint, dass dies möchte ein Vorgang haben, dieweil das Gemeiner 3 Bünden gut ist, und wäre noch viel dazu zu reden; denn man möchte das Gut in Gemein an eine Schule oder andere bessere Brüche wenden.</s>
				</p>
				<p>
					<s n="26" xml:lang="de" type="auto">Dieweil aber die Sachen also gestaltet sind, dass, sobald die Polizärei abliest, niemand des Vermögens wäre, der den Handel wider die München so stattlich möchte treiben, und zu besorgen, die Sache würde abermal ersetzen, habe ich mirs<note target="fn1" type="footnote"/> recht lassen gefallen und dazu geholfen, allein dass diese Teufelsgeschmeisse datanen möchte gebracht werden.</s>
				</p>
				<p>
					<s n="27" xml:lang="de" type="auto">Sonst haben sich die Tagherren, auch die papistischen, ganz freundlich gestellt und die Conciones fleissig besucht; denn so viel ihren Geschehen, sind sie mit einander ab dem Ratause zu predigen gegangen.</s>
				</p>
				<p>
					<s n="28" xml:lang="la" type="auto">Haec de rebus nostris.</s>
				</p>
				<p>
					<s n="29" xml:lang="la" type="auto">De Vincentii Pestelotii negotio recte mones, et ego tibi posthac non ero molestus.</s>
				</p>
				<p>
					<s n="30" xml:lang="la" type="auto">Scripseram iam ante in eandem sententiam d. Ulissi Martinengo rogandio, ne huiusmodi amplius mihi causas commendaret, qui ecclesiasticis negotiis me totum reservarem.</s>
				</p>
				<p>
					<s n="31" xml:lang="la" type="auto">Quamprimum aliquid certi de rebus Italicis resciero, ad te perscribam.</s>
				</p>
				<p>
					<s n="32" xml:lang="la" type="auto">Vale, reverende in Christo pater, quam diutissime et felicissime cum tuis omnibus.</s>
				</p>
				<p>
					<s n="33" xml:lang="la" type="auto">Hoc oblitus eram, mittunt propinqui Stephanum Heim, qui tibi has reddit, Basileam studiorum gratia; rogarunt commendarem d. Sultzero.</s>
				</p>
				<p>
					<s n="34" xml:lang="la" type="auto">Dixi difficultates omnes; potui enim haec cum Tscharnero libere.</s>
				</p>
				<p>
					<s n="35" xml:lang="la" type="auto">Examinavimus Stephanum, intelleximus eum de sacramento recte sentire.</s>
				</p>
				<p>
					<s n="36" xml:lang="la" type="auto">Probe ergo contra huiusmodi monstra instructum cum intelligerem, assensi et Sultzero scripsi; tu tamen Stephanum quoque commonebis, caveat veteratores illos.</s>
				</p>
				<p>
					<s n="37" xml:lang="la" type="auto">Vale.</s>
				</p>
				<p>
					<s n="38" xml:lang="la" type="auto">Curię 14. iunii anno 1563.</s>
				</p>
				<p>
					<s n="39" xml:lang="la" type="auto">T[uus] Fab[ricius].</s>
				</p>
				<p>
					<s n="40" xml:lang="la" type="auto">Amplissimo viro eruditione et pietate singulari d. Heinrycho Bullingero, d. suo et in Christo patri reverendo.</s>
				</p>
				<p>
					<s n="41" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
