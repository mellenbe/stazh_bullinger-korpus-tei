<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8549">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8549</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Et superiores accepi literas et quas nunc misisti.</s>
				</p>
				<p>
					<s n="3" xml:lang="la" type="auto">Ad superiores non licuit respondere propter negotia, quae ut magis magisque accumulantur, ita sentio in me non eam agendi promptitudinem ac dexteritatem, quam antea deo concedente habuisse mihi videor, aetati huius aliquid tribuo et aliquid etiam viribus diutina et nimia exercitatione debilitatis, imo fractis.</s>
					<s n="4" xml:lang="la" type="auto">Omnia certe habent suos periodos certissimas.</s>
				</p>
				<p>
					<s n="5" xml:lang="la" type="auto">Interim omnia a domino, ut sunt, suscipio libens.</s>
					<s n="6" xml:lang="la" type="auto">Nunc etiam ad posteriores brevibus respondeo.</s>
				</p>
				<p>
					<s n="7" xml:lang="la" type="auto">Horrui toto animo, cum legerem blasphemi nebulonis simile de antiquo et iuvene asino.</s>
					<s n="8" xml:lang="la" type="auto">Sathanica mens est, e qua prodeunt tam abominanda.</s>
					<s n="9" xml:lang="la" type="auto">Sic illi nebulones gratiam et deo et hominibus referunt, quod exules a Rhetis sunt collecti.</s>
				</p>
				<p>
					<s n="10" xml:lang="la" type="auto">Dominus pro merito eorum rependet eis.</s>
					<s n="11" xml:lang="la" type="auto">Idem non deerit vobis in synodo, si modo studentes simplicitati non concesseritis locum illorum audatiae et libidini dicendi.</s>
					<s n="12" xml:lang="la" type="auto">- Si Ferrariensis Mirandulam occupavit, non sine civili Italiae bello retinebit.</s>
					<s n="13" xml:lang="la" type="auto">Forte rependet dominus huic genti pro ipsorum impietate, nisi forte aliud monstrum alant; sed vivit dominus.</s>
					<s n="14" xml:lang="la" type="auto">Ex Gallia nihildum aliud audimus quam pacem coli, licet aliquot in locis filii Belial erumpant et pro ingenio suo vim inferant innoxiis Christi ovibus.</s>
					<s n="15" xml:lang="la" type="auto">Scribitur regulus Transsylvaniae mortuus et ideo periculum esse, ne committantur inter se imperator et Turca utroque volente sibi subiungere Transsylvaniam.</s>
					<s n="16" xml:lang="la" type="auto">Qui Francfordia redierunt, nihil memoratu dignum retulere.</s>
				</p>
				<p>
					<s n="17" xml:lang="la" type="auto">Episcopi ex Anglia duo ad me scribunt salva et incolumia ibi omnia esse ex gratia domini, celebranda 2. aprilis universalia regni comitia.</s>
					<s n="18" xml:lang="la" type="auto">Scribitur Tubinga 14. aprilis d. Bidenbachium, successorem Brentii et praepositum Stutgardianum (edidit hic contra nos testamentum Brentii), incidisse in maniam vel melancholiam ac profectum ad fratrem Bebenhusium, quod coenobium est, in quo abbatem frater agit.</s>
				</p>
				<p>
					<s n="19" xml:lang="la" type="auto">Ibi vero 6. aprilis Wilhelmum Bidenbachium sese hora antelucana 3. praecipitem se effudisse in plateam ex fenestra, sublatum autem semivivum nihil dignum christiano fecisse nullumve edidisse poenitentiae signum et intra spatium 2 horarum efflasse animam sepultumque 4. vespertina eiusdem diei in eodem coenobio: Iacobum Andreae habuisse orationem funebrem in laudem mortui conatus demonstrare mortem eius non esse reputandam sicut eorum, qui sibi ipsis mortem consciscunt; assuevit enim garrulus ille suaviloquentia album reddere nigrum et nigrum album.</s>
					<s n="20" xml:lang="de" type="auto">Dann die Leute haben viel Zeugs in ihrem Kugelsack, damit sie die Leute vergalstert.</s>
					<s n="21" xml:lang="la" type="auto">Interim non irridetur deus, qui est iustus iudex.</s>
					<s n="22" xml:lang="la" type="auto">Nihil certi referunt mercatores de bello vel Belgico vel Germanico.</s>
					<s n="23" xml:lang="la" type="auto">Dominus concedat nobis pacem!</s>
					<s n="24" xml:lang="la" type="auto">Infelix et luctuosum tibi fero, mi Tobia, nuncium 25. huius hora matutina circiter 3. migrasse ex hoc saeculo amplissimum virum consulem reipublicae nostrae d. a Chaam et heri sepultum.</s>
					<s n="25" xml:lang="la" type="auto">Dominus resarciat nobis iacturam hanc inaestimabilem.</s>
					<s n="26" xml:lang="la" type="auto">Cogito propter reparandam meam incolumitatem, si dominus voluerit, balneum aliquod sub finem maii ingredi.</s>
					<s n="27" xml:lang="la" type="auto">Si quid boni efficere potestis in causa Lemanni nostri, facite.</s>
				</p>
				<p>
					<s n="28" xml:lang="la" type="auto">Vale.</s>
					<s n="29" xml:lang="la" type="auto">Tiguri 27. aprilis.</s>
					<s n="30" xml:lang="la" type="auto">Saluta nostros omnes.</s>
					<s n="31" xml:lang="la" type="auto">Tiguri 1571.</s>
				</p>
				<p>
					<s n="32" xml:lang="la" type="auto">Bullingerus.</s>
				</p>
				<p>
					<s n="33" xml:lang="la" type="auto">Ornatissimo viro d. Tobiae Eglio, Curiensis ecclesiae ministro fideli, domino meo honorando et fratri charissimo.</s>
				</p>
				<p>
					<s n="34" xml:lang="la" type="auto">Chur.</s>
				</p>
			</div>
		</body>
	</text>
</TEI>
