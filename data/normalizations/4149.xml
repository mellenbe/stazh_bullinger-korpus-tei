<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4149">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4149</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Si prius (vir clarissime) literis suis 20a novembris scriptis non respondi, neque negligentia neque oblivione id factum credat, sed quod nihil novi habebam, aut quod saltem p[raestantia] t[ua] dignum esset.</s>
					<s n="3" xml:lang="la" type="auto">Nunc autem Venetiis intelligimus illic diluvialem irruptionem inopinate factam esse per duodecim horarum spatium, aqua nempe marina ex alveis exundante propter Favonios ventos ex adverso flantes, ita ut totam civitatem altitudine cubitali superfuderit, caveas et cisternas fere omnes (quibus ubique pro puteis utuntur) repleverit, portentum sane memorabile, ut cuius significationem sinistram deus optimis ab hominibus piis avertat.</s>
					<s n="4" xml:lang="la" type="auto">Pontifex Romae adhuc nullus creatus, et magna spes est de nostro Turnone aut Mantuano.</s>
					<s n="5" xml:lang="la" type="auto">Dedi autem d. Fabritio, quod super hac re dubiisque intercedentibus Roma accepi, promisitque se ad p[raestantiam] t[uam]missurum.</s>
					<s n="6" xml:lang="la" type="auto">Ex quo spiritus sancti viae, revelationes et afflatus in tam sancto coetu manifeste apparent; toto autem hoc mense non sperabatur creatio pontificis novi.</s>
				</p>
				<p>
					<s n="7" xml:lang="la" type="auto">Classis Turcica Constantinopolim reversa dabat spem et occasionem nostris de Tripoli recuperanda animosque ad hanc expeditionem addebat.</s>
					<s n="8" xml:lang="la" type="auto">Turca autem ad annum sequentem magnos apparatus bellicos terra marique meditabatur tum contra christianos (ut fama erat) tum etiam contra Persianum, qui apud se Baiasetem a patre profugum recepit.</s>
					<s n="9" xml:lang="la" type="auto">In Hispania magni tumultus propter religionem et plusquam 60 supplicio sunt affecti et totidem circa Vogledolium (ita enim locum nominant, qui scribunt) brevi sunt afficiendi, inter quos plerique magnae authoritatis viri.</s>
					<s n="10" xml:lang="la" type="auto">Illic autem regnicolę et primates parabant se, ut reginae suae (sorori regis nostri) obviam irent, quę illic brevi expectabatur, et Lugduni duchessae Sabaudiae itidem parabuntur omnia ad eius adventum, quae inde in Sabaudiam contendit.</s>
					<s n="11" xml:lang="la" type="auto">E Valletellina ad me quidam scribunt imperatorem petiisse a Venetis, ut illi exercitum suum, quod quidem est quindecim mil[ium] hominum, in Italiam perfines suos transmitterent; sed non obtinuit, et cui rei sit destinatus talis exercitus ignoratur.</s>
					<s n="12" xml:lang="la" type="auto">Haec autem certa et comperta non habeo; cum aliud intellexero, p[raestantiae] t[uae] communicabo, quam sanam et incolumem esse cupio praesertim hoc tempore et brumis frequentibus, ubi multi ex distillationibus et catharris vexantur, eamque ex animo saluto.</s>
				</p>
				<p>
					<s n="13" xml:lang="de" type="auto">Ex Haldenstein die 6. decembris 1559.</s>
				</p>
				<p>
					<s n="14" xml:lang="la" type="auto">P[raestantiae] t[uae] deditissimus I[oannes] Ia[cobus] Decambray.</s>
				</p>
				<p>
					<note>[Autograph:]</note>
					<s n="15" xml:lang="la" type="auto">Clarissimo viro domino Henrico Bullingero, ecclesiae Tigurinae ministro dignissimo et amico honorando.</s>
					<s n="16" xml:lang="de" type="auto">A Zürich.</s>
				</p>
				<p>
					<s n="17" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
