<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5523">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5523</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scribam, reverende in Christo pater, amplius ad d. d. Pergulam eumque cohortabor, ut sedulo in id, quod petimus, incumbat, et quantum video, non deerit officio suo.</s>
					<s n="3" xml:lang="la" type="auto">Te observat, me vero amat, et cum superiori anno cum d. d. Gesnero illas partes peragrarem inque morbum incidissem, omni officiorum genere me prosequutus est.</s>
					<s n="4" xml:lang="la" type="auto">Itaque nihil est, quod mihi de eo non pollicear.</s>
				</p>
				<p>
					<s n="5" xml:lang="la" type="auto">Caeteri, ut dicis, omnes foede cessant, multa quidem pollicentur, sed nihil praestant.</s>
					<s n="6" xml:lang="la" type="auto">Scripsit tamen Augustinus Maynardus comitem Ulissem Martinengum proprium nuncium misisse Tridentum, sed praeter orationes nihil conquirere potuisse; sed ne illas orationes quidem misit, ita ut, quantum in illis est, iis quoque ipsis careremus.</s>
					<s n="7" xml:lang="la" type="auto">Sed quid Traversius, quid Fridericus post tot magnificas pollicitationes?</s>
					<s n="8" xml:lang="la" type="auto">Verborum abunde sunt prodigi, cętera parcissimi.</s>
					<s n="9" xml:lang="la" type="auto">Quomodo vero facit ad stomachum tuum bella illa oratio nomine Helvetiorum ad patres habita?</s>
					<s n="10" xml:lang="la" type="auto">Nostri non scribent, ut boni viri censebant, sed mittent denuo legatos.</s>
				</p>
				<p>
					<s n="11" xml:lang="la" type="auto">Cum autem consul rem in senatu Trium Foederum proponeret, mirum est, quanta animorum contentione res peracta sit; fuerunt, qui nec scribendum nec legatos mittendos censerent, propterea quod consul Tigurinus novissime consulem nostrum ab omni actione superbe admodum exclusisset<note type="misc">er hat in vor der thüren lassen staan und gesprochen, er möge wol heim; die sach sye uff guͦten wägen; man dörffe deren von Pündten und anderen Zuͦgewanten nüt</note></s>
					<s n="12" xml:lang="la" type="auto">Ita consul mihi ipsi et aliis multis conquestus est.<note type="margin">a.R.</note></s>
					<s n="13" xml:lang="la" type="auto">Consul Ambrosius (ut est callidus) cum videret animos exasperatos, mitigare cepit et consulem modeste excusare, dicere illum sperasse meliora et esse ipsum delusum et alia etc.</s>
					<s n="14" xml:lang="la" type="auto">Sic tandem obtentum, ut mitterentur legati.</s>
				</p>
				<p>
					<s n="15" xml:lang="de" type="auto">Als aber dies das Meer geworden, sind auch die anderen zugefallen, so darwider gesein, und gesprochen: wolle man Boten schicken, so solle man einen anderen Ernst brauchen den bisher und sich nicht von einer einzigen Person lassen bei der Nasen umführen etc.</s>
					<s n="16" xml:lang="la" type="auto">Haec tibi; sed si mittitur consul noster (ut legatio ei decreta est), effice, ne ab actione excludatur; quodsi enim in posterum fieret, vestris apud nostros magnam invidiam conciliaret; boni offenderentur, mali confirmarentur.</s>
					<s n="17" xml:lang="la" type="auto">Intelligis ipse satis, quae scribo.</s>
				</p>
				<p>
					<s n="18" xml:lang="la" type="auto">Dominum Thumisium nostri amant et honorifice de eo loquuntur, dicunt virum humanum et in congressibus familiarem.</s>
					<s n="19" xml:lang="la" type="auto">Itaque, si ille mittitur, secreto commonendus erat, in id incumberet, ne nostri negligerentur.</s>
					<s n="20" xml:lang="la" type="auto">Novi praeterea nihil habeo plane; itaque excusatum me tibi puto.</s>
				</p>
				<p>
					<s n="21" xml:lang="la" type="auto">Vale, reverende in Christo pater, quam diutissime et felicissime.</s>
					<s n="22" xml:lang="la" type="auto">Curię calendis decembris anno 1562.</s>
				</p>
				<p>
					<s n="23" xml:lang="la" type="auto">Remitto tua.</s>
				</p>
				<p>
					<s n="24" xml:lang="la" type="auto">Tu, quaeso, si quid interea certi, ne celes.</s>
				</p>
				<p>
					<s n="25" xml:lang="la" type="auto">T[uus] F[abricius].</s>
				</p>
				<p>
					<s n="26" xml:lang="la" type="auto">Non est opus, ut quicquam remittas; habebat et hanc concionem Fontidonii ante; si quid est reliqui, in alios distribue.</s>
					<s n="27" xml:lang="la" type="auto">Interim contuli manuscripta cum meis, quae misit d. d. Pergula; mea continent plura folia; priora congruunt cum iis, quae remisisti; sed in meo scripto est amplius praeterea decretum de reformatione; sunt additi canones undecim, item decretum super concessione calicis, ubi reiicitur negocium ad pontificem.</s>
					<s n="28" xml:lang="la" type="auto">Si haec habuisti, bene; sin minus, mittentur.</s>
				</p>
				<p>
					<s n="29" xml:lang="la" type="auto">Amplissimo viro d. Heinrycho Bullingero, suo in Christo domino et patri semper colendo.</s>
				</p>
			</div>
		</body>
	</text>
</TEI>
