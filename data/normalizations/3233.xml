<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3233">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3233</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D. colendissime domine bullingere, hisce meis tibi foelicem meum in patriam reditum significo, eoque laudandus deus, qui iter meum prosperavit.</s>
					<s n="2" xml:lang="la" type="auto">Caeterum post triduum sic volentibus dominis meis Venetias versus proficiscar, idemque dominus deus optimus et maximus me deducat et reducat foelicissime.</s>
					<s n="3" xml:lang="la" type="auto">Si itaque, dum abfuero, te meis literis, incomptissimis quidem, at tibi ob amorem, quo me prosequeris singularem, sat scio, gratissimis, non visitabo, me ut excusatum habeas, rogo, quippe cum prae tabellariorum inopia tibi, etiamsi maxime velim, non liceat scribere.</s>
					<s n="4" xml:lang="la" type="auto">Ero tamen ad hoc intentus, sive fuerim Venetiis sive alibi, ut, cum sese mihi aliqua nuncii opportunitas obtulerit, ut meas ad te dare possim, non omittam, quin id sedulo fiat, te certiorem reddam novarum rerum, si quę emergent, et successus meae legationis.</s>
				</p>
				<p>
					<s n="5" xml:lang="la" type="auto">Interea vero, ornatissime domine Bullingere, etiamsi filium meum commendatiorem tibi, quam ipse eum habeas, reddere non possum (es enim ei instar patris benignissimi, idque subinde re ipsa declaras), attamen rogo, curae sit tibi, ne, cum sit caeraseorum, pomorum et huiusmodi novorum fructuum appetentior, appetituri nimium indulgeat, ne scilicet aliquam exinde labem contrahat.</s>
					<s n="6" xml:lang="la" type="auto">Itemque interdicas, ne aquis immergatur frigidis.</s>
					<s n="7" xml:lang="la" type="auto">Sed quid sum sollicitus, cum filium meum bullingerus pater foveat?</s>
				</p>
				<p>
					<s n="8" xml:lang="la" type="auto">Novi nunc quod scribam, nil habeo.</s>
					<s n="9" xml:lang="la" type="auto">Illustrem virum d. Matthaeum Cognettum, prout iusseras, conveni, seque, quicquid ut faceret iusseras, dixit vel ante adventum meum peregisse.</s>
				</p>
				<p>
					<s n="10" xml:lang="la" type="auto">Ad d. Fabritium in reditu non vidi, quamvis aedes eius tertio accesserim; foris enim erat vocatus ad nuptialia quaedam symposia; itaque accessus mihi eo, quo Churiam perveni die, non patuit, et sequenti mane primo diluculo, quo hucusque pertingerem, quod et feci eo ipso die, fuit iter ingrediendum, et quamquam eo insalutato Churia abierim, tamen, quae iusseras, per domesticos eius ipsi sedulo significavi.</s>
				</p>
				<p>
					<s n="11" xml:lang="la" type="auto">Reliquum, quod scribam, hoc est, ut me tibi iugiter habeas commendatum ac meo nomine plurimum salvere iubeas honestissimam coniugem tuam cum liberis et tota familia itemque egregios et undequaque praestantissimos viros dominos generos tuos, d. Bernardinum Ochinum, d. Petrum Martirem ac cunctos alios nobis bene faventes, quibus omnibus opto vitam nestoriam.</s>
				</p>
				<p>
					<s n="12" xml:lang="la" type="auto">Vale etiam atque etiam, optime et colendissime domine Bullingere, meque, ut soles, ama.</s>
				</p>
				<p>
					<s n="13" xml:lang="la" type="auto">Datum Samadeni die 4. iulii 1557.</s>
				</p>
				<p>
					<s n="14" xml:lang="la" type="auto">Tibi tuisque omnium deditissimus Federicus a Salice.</s>
				</p>
				<p>
					<note type="address">[Adresse:]</note>
					<s n="15" xml:lang="de" type="auto">Dem hochgelehrten und vornehmen Herren... gehen Bullinger, meinem insonders günstigen, lieben Herren und guten Freunde.</s>
					<s n="16" xml:lang="de" type="auto">Zu Zürich.</s>
				</p>
			</div>
		</body>
	</text>
</TEI>
