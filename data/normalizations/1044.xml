<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1044">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1044</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et misericordiam a domino per Iesum Christum, dominum nostrum.</s>
					<s n="2" xml:lang="la" type="auto">Lucius Haimius consul et ego literas humanitatis tuae 3. octobris datas accepimus, charissime frater; legimus et intelleximus singula.</s>
					<s n="3" xml:lang="la" type="auto">Hinc ad octo dies cum amicis et cognatis puerorum consultabimus de his; nam gravia sunt, quę tonsor proposuit, et dominus Ioannes Blasius felicis memoriae res suas perplexas et indispositas reliquit.</s>
					<s n="4" xml:lang="la" type="auto">Futurum credo, ut puer revocetur ad patrios lares; attamen de expensis hucusque factis sine dilatione satisfaciemus et te quietum reddemus.</s>
					<s n="5" xml:lang="la" type="auto">In Blasii locum nullus adhuc est subrogatus; operam dabo ut Pillipus Galitius illi succedat.</s>
					<s n="6" xml:lang="la" type="auto">Pontasella valet orbatus uxore et liberis; matrem habet solam in lecto decumbentem; stipendium suum habet absque detrimento, quamvis nullo iam labore prematur.</s>
					<s n="7" xml:lang="la" type="auto">De rebus Cęsareanis intellexi.</s>
				</p>
				<p>
					<s n="8" xml:lang="la" type="auto">Nos Curienses divina misericordia et ope supra modum indigemus; nam optimis civibus evangelio faventibus et doctis omnibus privati sumus.</s>
					<s n="9" xml:lang="la" type="auto">Ex doctis obierunt Ioannes Blasius, Rudolfus a Salicibus, Sampson a Salicibus, adolescens probe doctus, Caspar Andretina, Ieronimus Ilantinus, pastor.</s>
					<s n="10" xml:lang="la" type="auto">De filia scribis, quę mihi animum reddunt.</s>
					<s n="11" xml:lang="la" type="auto">Tibi inprimis magnas habeo gratias, qui tantos labores mea causa sustineas, deinde hospiti et uxori illius; salutem ex me dicas etiam filiolae, et quando aliquid defuerit, fac, ut sciam.</s>
					<s n="12" xml:lang="la" type="auto">Vellem etiam, ut puella post vindemiam ad scolas mitteretur, ut disceret scribere; nam ante hyemem illam (si saltem locum habuerit) non sum revocaturus.</s>
					<s n="13" xml:lang="la" type="auto">Vale.</s>
					<s n="14" xml:lang="la" type="auto">Ex Curia, 7. octobris 50.</s>
				</p>
				<p>
					<s n="15" xml:lang="la" type="auto">Tuus Ioannes Comander.</s>
				</p>
				<p>
					<s n="16" xml:lang="la" type="auto">Praestantissimo doctissimoque viro magistro Heinricho Bullingero, domino ac fratri charissimo suo.</s>
					<s n="17" xml:lang="de" type="auto">Gegen Zürich, Meister Heinrich Bullinger.</s>
				</p>
			</div>
		</body>
	</text>
</TEI>
