<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization674">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #674</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">De concordia sacramentaria, Bullingere in domino charissime, quid fratribus hic communiter videatur, communibus ad vos literis scribitur; quorum sententiam reprobare non possum.</s>
					<s n="3" xml:lang="la" type="auto">Plane gratulor ecclesiis hunc vestrum consensum.</s>
				</p>
				<p>
					<s n="4" xml:lang="la" type="auto">Scriptum illud, quod misistis, nihil habet, quod a priori dissentiat, etiamsi uno et altero loco aliquid accesserit.</s>
				</p>
				<p>
					<s n="5" xml:lang="la" type="auto">Probantur omnia, et utinam in hanc sententiam concedant omnes contentiosi et superstitiosi.</s>
					<s n="6" xml:lang="la" type="auto">De vulgatione scripti huius et mihi non apparet tantum ex illa foret utilitatis in communi, quantum rixarum et turbarum, non propterea, quod tale non sit, quod per se plurimum prodesse nequeat, sed propter praesentium temporum incredibilem maliciam et rerum omnium disturbationem, id quod ad te privatim, sicuti volebas, scribo.</s>
				</p>
				<p>
					<s n="7" xml:lang="la" type="auto">De rebus meis nihil habeo quod scribam in praesenti, nisi quod omnia satis tranquilla sunt domi meę.</s>
					<s n="8" xml:lang="la" type="auto">Uxor quidem nonnihil molesta est propter nimiam mentis angustiam et et sollicitudinem rerum necessariarum; sentit nos insumere parta propter stipendii tenuitatem ideoque timet futurum aliquando, ut consumptis facultatibus nostris egestatem cum liberis ferre cogatur.</s>
					<s n="9" xml:lang="la" type="auto">Haec illam cura mordet noctes ac dies; quam utinam animo illius eximere possem.</s>
					<s n="10" xml:lang="la" type="auto">Verum est, fateor, insumo paulatim, quę sunt in manibus; spero tamen non defuturum dominum et mihi et meis.</s>
					<s n="11" xml:lang="la" type="auto">Quid possum aliud?</s>
					<s n="12" xml:lang="la" type="auto">quando hęc respublica vel non intelligit vel non curat, quę mea sit necessitas vel quis usus mei ad hanc possit redire ecclesiam, quam ut hęc domino commendem, qui providus omnia curat?</s>
					<s n="13" xml:lang="la" type="auto">Quod uxorem attinet, spero illam animo futuram liberiore post partum, quem 26. huius mensis futurum domino volenta iudicat.</s>
					<s n="14" xml:lang="la" type="auto">Domum tuam universam, honestissimam uxorem et liberos, mei omnes amicissime salutant; respondebunt literis acceptis, iam non licuit.</s>
					<s n="15" xml:lang="la" type="auto">Optime vale, virorum observandissime, et Musculum tuum curę tuę commendatum habe.</s>
					<s n="16" xml:lang="la" type="auto">Salutem dominis et fratribus omnibus et Gervasio nostro in domino charissimo.</s>
				</p>
				<p>
					<s n="17" xml:lang="de" type="auto">Bern 10. septembris 1549.</s>
				</p>
				<p>
					<s n="18" xml:lang="la" type="auto">W[olfgangus] Musc[ulus] tuus.</s>
				</p>
				<p>
					<note type="address">[Adresse:]</note>
					<s n="19" xml:lang="la" type="auto">Clarissimo theologo M. Heinrycho Bullingero, Tigurinę ecclesię antistiti, domino ac fratri in Christo longe charissimo.</s>
				</p>
			</div>
		</body>
	</text>
</TEI>
