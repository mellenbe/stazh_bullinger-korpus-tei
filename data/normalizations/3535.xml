<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3535">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3535</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil nunc singulare, quod scribam habeo; quia tam hunc nactus sum nuncium ad te certissimum Ioannem Baptistam Pellizarium Cleven[nensem] his te ac tuos volui salutare.</s>
					<s n="3" xml:lang="la" type="auto">Dicuntur comicia celebrari nunc Francfordiae ad Moenum, quo cum aliquot equitum turmis properasse scribitur Ferdinandus, confluxisse vero ad ipsum Germaniae principes.</s>
					<s n="4" xml:lang="la" type="auto">Quid vero ibi sint consultaturi aut decreturi, nemo certo dixerit; alii aliud comminiscuntur, quae ego tibi velut incerta non refero.</s>
					<s n="5" xml:lang="la" type="auto">Plerique arbitrantur creandum fore regem Romanorum Maximilianum.</s>
				</p>
				<p>
					<s n="6" xml:lang="la" type="auto">Quod qua ratione fieri possit nondum video, praesertim cum feratur Carolus imperator vivere adhuc et Ferdinandus coronatus sit rex Romanorum; scis autem corona a bestia capiti regis Romanorum imposita creari imperatorem.</s>
					<s n="7" xml:lang="la" type="auto">Sed quid hisce putidis tibi molestus sum?</s>
					<s n="8" xml:lang="la" type="auto">Certiora brevi fortassis dabo.</s>
				</p>
				<p>
					<s n="9" xml:lang="la" type="auto">Nunc puto mea referre, ut non nescias superioribus diebus me intellexisse filium meum Heinrychum, natu maximum, Patavium ex Austria venisse ac agere nunc apud d. Georgium Cellarium Tigurinum Helvetium, affinem meum, id quod ego ne somniavi quidem.</s>
					<s n="10" xml:lang="la" type="auto">Dedi ergo literas huic Ioanni Baptistae Pellizario scriptas d. d. Georgio etc., in quibus filium meum revoco, ut absque mora domum redeat.</s>
					<s n="11" xml:lang="la" type="auto">Literis viaticum imposui coronatos quatuor.</s>
				</p>
				<p>
					<s n="12" xml:lang="la" type="auto">Te itaque oro per nostram amicitiam, ut horteris Baptistam, cui optime fido, ut diligenter et tuto et cito meas procuret literas.</s>
					<s n="13" xml:lang="la" type="auto">Gratissimam tu mihi rem faceres, si tu quoque per tuos amicos literis tuis ad d. doctorem Cellarium, medicum Patavii agentem, scriptis admoneres filium meum, cito et absque cunctatione domum redeat, me illum revocare datis literis d. Baptistae profecturo Vicentiam.</s>
				</p>
				<p>
					<s n="14" xml:lang="la" type="auto">Hoc autem peto, ut, si literae illę meae Baptistae datae vel diutius in itinere haererent vel minus diligenter, quod minime puto, curarentur, filius meus nihilominus intelligeret voluntatem meam esse, ut domum recta redeat, si autem nondum accepit meas literas Baptistae traditas ante tuas, mutuo accipiat viaticum et coronatos et accingatur itineri.</s>
				</p>
				<p>
					<s n="15" xml:lang="la" type="auto">Nolo enim, ut is diutius vivat in Italia; sunt ca[uss]ae multae et graves, cur illum revocem etc.</s>
					<s n="16" xml:lang="la" type="auto">Si itaque me amas, mi domine et frater, gratificare hic mihi.</s>
				</p>
				<p>
					<s n="17" xml:lang="la" type="auto">Vive et vale aeternum.</s>
				</p>
				<p>
					<s n="18" xml:lang="la" type="auto">Recte valet universa domus mea, et optime se gerit filius noster Ioannes etc.</s>
				</p>
				<p>
					<s n="19" xml:lang="la" type="auto">Salvi sint tui omnes..</s>
				</p>
				<p>
					<s n="20" xml:lang="la" type="auto">Salutant te mei omnes.</s>
				</p>
				<p>
					<s n="21" xml:lang="la" type="auto">Tiguri 12. martii 1558.</s>
				</p>
				<p>
					<s n="22" xml:lang="la" type="auto">Bullingerus tuus.</s>
				</p>
				<p>
					<s n="23" xml:lang="la" type="auto">Clarissimo viro d. Friderycho a Salice, Samadeno Rheto, domino suo colendissimo et fratri charissimo.</s>
					<s n="24" xml:lang="de" type="auto">An Junker Friedrichen von Salis zu Samada in Ingadina.</s>
				</p>
			</div>
		</body>
	</text>
</TEI>
