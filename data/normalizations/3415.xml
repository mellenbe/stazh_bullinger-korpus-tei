<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3415">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3415</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem et pacem a domino Christo.</s>
				</p>
				<p>
					<s n="2" xml:lang="la" type="auto">Letor ex animo illum diem mihi illuxisse, quo rursum in notitiam tui veni.</s>
					<s n="3" xml:lang="la" type="auto">Dicerem me acri reprehensione dignum esse, si mea culpa factum esset, quod ea notitia iam totum ferme decennium intermissa in oblivionem abiit.</s>
					<s n="4" xml:lang="la" type="auto">Postquam Tiguro discessi, aliquot annos varie misereque hincinde per Germaniam agitatus fui, eo quod nullam conditionem nisi conscientia mea dignam accipere voluerim.</s>
					<s n="5" xml:lang="la" type="auto">Itaque meliorem expectans fortunam partim in academiis ad adipiscendum summum in artibus gradum ex meo patrimonio, partim ex typographico opere vixi.</s>
				</p>
				<p>
					<s n="6" xml:lang="la" type="auto">Tandem vero veni Augustam, quo fato autem id mihi cesserit, nescio, nisi si coniectare mihi libeat, illud mihi aufulgisse[aufugisse?], quod me simili casu olim Tigurum ad vos ad imbibendum salutiferam Christi doctrinam, nunc Augustam quoque ad nanciscendum victum deduxit.</s>
					<s n="7" xml:lang="la" type="auto">Quamvis hic manere minime mecum constitui, eo quod certam conditionem non habeam neque me habiturum sperem.</s>
					<s n="8" xml:lang="la" type="auto">Theolongi enim nostri (theologi dixeram) neminem, nisi suarum partium sit, admittunt.</s>
				</p>
				<p>
					<s n="9" xml:lang="la" type="auto">Mihi tamen gratia divina amicos paravi, quorum consilio et opera ad alia emergere possum, si me hinc extruderent.</s>
					<s n="10" xml:lang="la" type="auto">Deus det illis furiosis et rabidis Saxonibus mentem meliorem.</s>
					<s n="11" xml:lang="la" type="manual">Amen.</s>
				</p>
				<p>
					<s n="12" xml:lang="la" type="auto">Haec et similia ante annos quatuor apud dominum nunc doctorem iuris Raphaelem Seyler, Gerionis, medicinae doctoris, filium in Galliam euntem ad d. Rodolphum Gvalteri scripsi simul quo gratias perpetuas pro multis eius aliorumque in me collatis beneficiis et egi et habui.</s>
					<s n="13" xml:lang="la" type="auto">Cum mihi non responderet cogitabam mecum eum non solum multis gravioribus negotiis esse impeditum, sed etiam ei non tempus reliquum esse, ut omnibus ex vario genere nationum hominibus, qui nobilitate, virtute, eruditione aliisque dignitatibus ita me antecellunt, ut ego me eorum umbra non dignarer, ideoque eum non immerito meas literas impolitas et plane rudes, taceo humanitatem meam spernere.</s>
					<s n="14" xml:lang="la" type="auto">Idem ne mihi ab aliis doctis eveniret, mecum statueram cum mei similibus humi repere.</s>
					<s n="15" xml:lang="la" type="auto">Verum tamen hoc tibi de me affirmare debes me semper et in perpetuum gratum erga omnes Helvetios gessisse animum, quorum candorem ingenuum et pium ecclesię atque reipublicę institutionem apud omnes, cum quibus vixi, semper praedicaverim et exornaverim.</s>
					<s n="16" xml:lang="la" type="auto">Sed quod tu ultro me tuis literis dignum iudicas, mihi quasi stuporem iniecisti, ut nesciam, qua reverentia eas debeam exosculari.</s>
					<s n="17" xml:lang="la" type="auto">Angustia temporis et reverentia erga te me prolixiorem esse non patitur; nam eadem ferme hora, qua filius tuus Christophorus tuas mihi reddidit literas, has repetiit.</s>
				</p>
				<p>
					<s n="18" xml:lang="la" type="auto">Alterum tuum filium N., qui Viennę est, singulis horis cum summo desiderio expecto; is si venerit, cum, quae ex me ad te referri velim, communicabo.</s>
					<s n="19" xml:lang="la" type="auto">Alter ille tuus Christophorus talibus moribus atque virtutibus ornatus est, qualibus ingenuus adolescens esse debet.</s>
					<s n="20" xml:lang="la" type="auto">Vix ei persuadere, imo cogere potui, ut me semel domi meae inviseret; tantus in eo est pudor; sed cum simul limen ingressus, sic ei placui, ut nunc ultro, quoties per ocium licet, veniat.</s>
					<s n="21" xml:lang="la" type="auto">Hoc, operam dabo, ut ei non inutile, tibi non ingratum sit.</s>
				</p>
				<p>
					<s n="22" xml:lang="la" type="auto">Vale optime in Christo, qui te in salutem ecclesiae suae diu conservare velit.</s>
					<s n="23" xml:lang="la" type="auto">Datę Augustae ex ędibus Haugianis 25. novembris anno salutis 1557.</s>
				</p>
				<p>
					<s n="24" xml:lang="la" type="auto">Observantissimus tui Engelbertus Milander Hadamarius.</s>
					<s n="25" xml:lang="la" type="auto">Reverendo viro pietate et eruditione excellenti Henricho Bullingero, urbis Tigurinae pastori primario, domino suo observantissimo.</s>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
