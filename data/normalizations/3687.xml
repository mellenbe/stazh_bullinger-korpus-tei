<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3687">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3687</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae tuae, reverende in Christo pater, mihi sunt redditae.</s>
				</p>
				<p>
					<s n="3" xml:lang="la" type="auto">Scio ego te valde esse occupatum nec ideo quidem scribo, ut tuas vicissim expetam, sed quod officium meum faciam.</s>
					<s n="4" xml:lang="la" type="auto">Nunc tamen sum brevior.</s>
				</p>
				<p>
					<s n="5" xml:lang="la" type="auto">Legatum ipsum non adii; quae eum scire volui, per schedulam ei significavi.</s>
					<s n="6" xml:lang="la" type="auto">Misit ad me secretarium suum, cupit te officiose resalutari.</s>
				</p>
				<p>
					<s n="7" xml:lang="la" type="auto">Classem Trucicam discessisse certo et sancte affirmat; idem nuper consulibus dixit et addidit regulum quendam esse, qui hactenus in Galli partes inclinarit, qui damnum hoc a Turcis acceperit.</s>
				</p>
				<p>
					<s n="8" xml:lang="la" type="auto">De navibus partim captis partim demersis legatus scire aliquid se negat.</s>
					<s n="9" xml:lang="la" type="auto">Addidit secretarius quotidie expectari pugnam etc.</s>
				</p>
				<p>
					<s n="10" xml:lang="la" type="auto">Mitto literas Germanicas Mediolano ad civem nostrum perscriptas de supplicio duorum fratrum, quorum tu historiam integram scire laboras; lege haec, dum pleniora, et literas lectas remitte.</s>
					<s n="11" xml:lang="la" type="auto">Libros tuos, quos polliceris, gratum erit inspicere; nam de argumento libri nobis non constat.</s>
					<s n="12" xml:lang="la" type="auto">Sed utinam haberemus, quo te vicissim demereri possemus.</s>
				</p>
				<p>
					<s n="13" xml:lang="la" type="auto">Certe cum nos totos tuis beneficiis obstringes, perpetuos habebis debitores.</s>
					<s n="14" xml:lang="la" type="auto">Plura non possum; sed et haec raptim, ut vides.</s>
				</p>
				<p>
					<s n="15" xml:lang="la" type="auto">Vale, vir clarissime, cum omni tua familia quam felicissime.</s>
					<s n="16" xml:lang="la" type="auto">Salutem tibi dicere me iusserunt d. Philippus et Pontisella noster.</s>
				</p>
				<p>
					<s n="17" xml:lang="la" type="auto">Curie 29. augusti anno domini 1558.</s>
				</p>
				<p>
					<s n="18" xml:lang="la" type="auto">Ioannes Fabricius tui observantissimus.</s>
					<s n="19" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti fidelissimo, domino et patrono suo plurimum observando.</s>
					<s n="20" xml:lang="de" type="auto">Tiguri zum grossen Münster.</s>
				</p>
			</div>
		</body>
	</text>
</TEI>
