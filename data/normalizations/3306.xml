<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3306">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3306</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Colendissimo domino Bullingero suo Federicus a Salice S. D.</s>
				</p>
				<p>
					<s n="2" xml:lang="la" type="auto">Accessit me praesentium lator d. Ioannes Baptista Skenardus e Vallistellina nostra oriundus, ut ei consulerem, quo proficiscatur, ut iuris prudentiam in Germania a dignis et vere doctis in ea professione viris perdiscere queat.</s>
					<s n="3" xml:lang="la" type="auto">Ego vero salubrius consilium exhibere non potui, quam ut isthuc contendat teque vel in primis consulat, quodque suaseris, id ut exequatur.</s>
					<s n="4" xml:lang="la" type="auto">Cum itaque meo se aquieturum consilio dixerit nec verear, quin id facturus sit, eum tibi commendo, ut scilicet ei praescribere digneris, quonam iter suum pro adipiscenda legum et iuris peritia sese conferat; scio enim neminem ei vel melius consulere vel etiam sua intercessione ipsum melius erga quosvis doctissimos viros promovere posse, quam potest d. Bullingerus.</s>
				</p>
				<p>
					<s n="5" xml:lang="la" type="auto">In summa: rogo eum habeas vel meo nomine commendatum etc.</s>
					<s n="6" xml:lang="la" type="auto">Porro, postquam redii a Venetiis, tibi de singulis, quorum par erat ut de redderem certiorem, scripsi, sed et, postquam ad te scripsi, binas abs te literas mihi utique gratissimas habui.</s>
					<s n="7" xml:lang="la" type="auto">Gratissimas autem dico, quia abs te, domino et patrono meo colendissimo, sunt profectae exque hiis te cum tota familia et filiolo etiam meo bene valere percepi.</s>
					<s n="8" xml:lang="la" type="auto">Atqui interim vel dolore me affecere eo, quod ex hiis intellexerim, quam ingenti clade rex christianissimus sit apud Sanctum Quintinum affectus.</s>
					<s n="9" xml:lang="la" type="auto">Cuius quidem, vel dum essem Venetiis, fama ibidem increbuerat; non tamen referebatur regem christianissimum tantam iacturam esse passum.</s>
					<s n="10" xml:lang="la" type="auto">Sed cum ita fuerit in fatis, ut haec, qualiacunque sint, evenerint, nec aliqua ratione fieri queat, quin, quod factum est, infectum fiat,<note target="fn1" type="footnote"/> aequo sunt animo ferenda et rogandus dominus deus, ut regi christianissimo in posterum faveat nec eodem cursu, ut inquit ille, respondeant ultima primis etc.</s>
					<s n="11" xml:lang="la" type="auto">De dono autem, quod mihi percelebre et exoptatissimum atque adeo expectatissimum misisti (de Apocalypsi tua loquor) tibi ingentes ago gratias, quasque, si quando detur occasio, partim etiam re ipsa, prout virum gratum decet, referre conabor.</s>
					<s n="12" xml:lang="la" type="auto">Donum autem ipsum hodie circa meridiem accepi, a cuius lectione vixdum in tantum revelli potui, ut cibum caperem; adeo enim mihi, simul atque opus degustassem, perplacuit, nec destitero, quousque ad calcem perveniam.</s>
					<s n="13" xml:lang="la" type="auto">Velit dominus deus, ut fructum inde colligam saluberrimum!</s>
				</p>
				<p>
					<s n="14" xml:lang="la" type="auto">Quod innuis in litteris tuis ultimis filium meum etiam laborasse capitis dolore vel morbo, qui fere passim grassatur, et convaluisse, ago gratias deo.</s>
					<s n="15" xml:lang="la" type="auto">Certe et nos hic fere omnes in hac iurisdictione labe illa sumus affecti; tamen nulli (proinde ut tu etiam scribis) hac infirmitate periere hactenus.</s>
					<s n="16" xml:lang="la" type="auto">Adde, quod et Venetiis hoc morbo passim laborabatur.</s>
				</p>
				<p>
					<s n="17" xml:lang="la" type="auto">Sed velit dominus deus, ne peior aliqua contagio subsequatur.</s>
					<s n="18" xml:lang="la" type="auto">Dominus Ioannes Traversius noster, senex utique venerandissimus, cui litteras tuas, quas ad me mittis, subinde communico quemque identidem salute in hisce tuis impertis, bene valet teque vicissim iubet salvere seque totum tibi et ex animo offert.</s>
					<s n="19" xml:lang="la" type="auto">Sed et d. Petrus Bergomas te plurimum salutat ac se tibi commendat.</s>
					<s n="20" xml:lang="la" type="auto">Novi, quod nunc scribam, nil est in promptu.</s>
				</p>
				<p>
					<s n="21" xml:lang="la" type="auto">Tibi quidem indefessas gratias ago, qui, quantumvis occupationibus importunissimis sis o(neratus), non graveris tamen (quae ingens est tua erga me humanitas) me indies redd(ere) certiorem.</s>
				</p>
				<p>
					<s n="22" xml:lang="la" type="auto">Certe, mi domine Bullingere, erubesco, si quando meditor te mea de (causa) vel ob mei amorem tantum molestiae subire.</s>
					<s n="23" xml:lang="la" type="auto">Sed facis, ut soles, nihilque pe(nitus) omittis, quin me tibi reddas (perinde ut etiam pridem reddidisti, devinctissi[mum]).</s>
					<s n="24" xml:lang="la" type="auto">Vale multum, domine colendissime, ac me filiumque meum tibi commendatos habe.</s>
					<s n="25" xml:lang="la" type="auto">D(atum) raptim nocte intempesta Samadeni die 8. septembris 1557.</s>
					<s n="26" xml:lang="la" type="auto">Rogo e[tiam], digneris meo nomine salutare reverendos senes et dominos mihi colendissimos dominum Be(rnar)dinum Occhinum et d. Petrum Martirem Vermilium, dominos generos tuos, (dominum) Waltherum et d. Frisium et denique omnes pios et doctos viros, quibus a(etatem) Nestoriam eamque felicissimam precor.</s>
					<s n="27" xml:lang="la" type="auto">Iterum vale.</s>
				</p>
				<p>
					<s n="28" xml:lang="la" type="auto">Idem qui supra tibi ut domino et patrono meo observandissimo deditissimus Friderichus a Salice.</s>
					<s n="29" xml:lang="de" type="auto">Herr Bullinger, haben mein Geschlecht schreiben für Gott, wann ich nur Gütigkeit bisher eine solche Erfahrnis habe, dass ich kein Schüchen trage, Euch ex tempore und in der Gehebe zu schreiben, wie es dann die Zeit fügt.</s>
					<s n="30" xml:lang="de" type="auto">Und landet mich und die meinen euch jeder Zeit befohlen sein.</s>
				</p>
				<p>
					<s n="31" xml:lang="de" type="auto">Auch so grüsst mir treulich euere ehrsame Hausfrau, meinen Sohn und ganzer Haushab. etc.</s>
				</p>
				<p>
					<s n="32" xml:lang="la" type="auto">Datum ut supra.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
