<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5819">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5819</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Postremae tuae literae 2. iulii datae ut omnes tuae mihi fuerunt gratissimae; dolorem tamen excitarunt, quod ex iis intellexerim perpetuis morborum doloribus te enecari; dominum oro, ut te restituat et ecclesiae suae incolumem diu servet.</s>
				</p>
				<p>
					<s n="3" xml:lang="la" type="auto">Ego quoque decubui iam supra dies 14 ex stomachi capitisque maximis doloribus, unde membra omnia torpent.</s>
				</p>
				<p>
					<s n="4" xml:lang="la" type="auto">Brevior ergo sum nunc in scribendo.</s>
				</p>
				<p>
					<s n="5" xml:lang="la" type="auto">Coepi nonnihil revalescere; sed modicum hoc est, tantum vero, quantum placet domino, cui me vivum et mortuum prorsus tradidi.</s>
				</p>
				<p>
					<s n="6" xml:lang="la" type="auto">Hoc ignorares nolui ex aula principis electoris Palatini semel et iterum a fidelibus ad nos scriptum esse, ne quid librorum nostrorum principi inscribamus, quod quidem ipsi parum gratum sit futurum, non quod non ex animo veritatem complectatur, sed quod nolit ansam praeberi calumniatoribus, qui clamant ipsum Zwinglianum et Calvinianum factum etc.</s>
				</p>
				<p>
					<s n="7" xml:lang="la" type="auto">Haec moneo, quod intelligam te Ieremiam tuum illi dedicaturum.</s>
				</p>
				<p>
					<s n="8" xml:lang="la" type="auto">Gaudeo, quod huius prophetae interpretationem a te sumus habituri; verum scrutare prius, an grata sit futura tua principi inscriptio; si nollet ille sibi inscribi, commodius alteri dedicares.</s>
				</p>
				<p>
					<s n="9" xml:lang="la" type="auto">Quid agat Brentius, intelliges ex his Polonis, quorum alter est Ostrorogi, principis viri in Polonia, filius, iuvenis optimus, cui tuto fidere licebit.</s>
				</p>
				<p>
					<s n="10" xml:lang="la" type="auto">Commendatur mihi ab optimis quibusque, ut non dubitaverim ipsum tibi quoque commendare.</s>
				</p>
				<p>
					<s n="11" xml:lang="la" type="auto">Adversarii nostri mira spargunt de successu concilii Tridentini, cui et Condensis certo sit subscripturus, quod non credo.</s>
				</p>
				<p>
					<s n="12" xml:lang="la" type="auto">Addunt res fidelium pessimo esse loco, propterea quod res Anglorum desperatae sint.</s>
				</p>
				<p>
					<s n="13" xml:lang="la" type="auto">Tu si quid certi habes de his, pro tua humanitate communica nobis, obsecro.</s>
				</p>
				<p>
					<s n="14" xml:lang="la" type="auto">Salutant te et tuos symmystae omnes.</s>
				</p>
				<p>
					<s n="15" xml:lang="la" type="auto">Salutabis nostro nomine et tuos, fratres nostros charissimos.</s>
				</p>
				<p>
					<s n="16" xml:lang="la" type="auto">Vale aeternum 26. iulii 1563.</s>
					<s n="17" xml:lang="la" type="auto">Tiguri.</s>
				</p>
				<p>
					<s n="18" xml:lang="la" type="auto">Bullingerus tuus.</s>
				</p>
				<p>
					<s n="19" xml:lang="la" type="auto">Pater puerorum, de quo scribebas, ad me non venit; alioqui paratus sum inservire omnibus illis, quos tu mihi commendaveris.</s>
				</p>
				<p>
					<s n="20" xml:lang="la" type="auto">Non relegi.</s>
				</p>
				<p>
					<s n="21" xml:lang="la" type="auto">Clarissimo viro d. Ioanni Calvino, fidelissimo Genevensis ecclesiae pastori, domino meo colendo et fratri charissimo.</s>
				</p>
				<p>
					<s n="22" xml:lang="de" type="auto">Genf.</s>
				</p>
			</div>
		</body>
	</text>
</TEI>
