<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization419">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #419</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Soli deo honor.</s>
				</p>
				<p>
					<s n="2" xml:lang="la" type="auto">Argentinae 28. Ianuarii 1549.</s>
				</p>
				<p>
					<s n="3" xml:lang="la" type="auto">S. P.</s>
					<s n="4" xml:lang="la" type="auto">Non possum satis admirari, Bullingere amice et domine charissime, quorundam vestratium negligentiam, ne dicam an exosam segnitiam, qui in literis dandis adeo sunt negligentes.</s>
					<s n="5" xml:lang="la" type="auto">Dedi filio senis Binderi ad familiarem amicum meum Ioannem Hoperum literas: dedi item alias alicui manco manu altera civi vestro, arte, ni fallor, vietor antehac, qui jam hic pepla divendidit, ad eundem Hoperum; in quibus, quod otium non erat, inclusi literas Anglicas illinc mihi missas, quas volui ut tecum communicaret.</s>
					<s n="6" xml:lang="la" type="auto">Hinc item ante dies sex Basileam versus scripsi literas ad civem quendam Valentinum Nußboum, quibuscum adjunxi meas ad tuam humanitatem scriptas, quas rogavi serio ut ad te tuto transmitteret.</s>
					<s n="7" xml:lang="la" type="auto">Adjunxi item Anglicas tuis, quas tibi interpretandas commisi D. Hopero.</s>
					<s n="8" xml:lang="la" type="auto">Si harum nulla ad vos pervenerit, infortunium erit, quod vindicabo praesentibus: nam breviter attingam quaecunque illic contenta sunt.</s>
				</p>
				<p>
					<s n="9" xml:lang="la" type="auto">Atque principio literae Anglica nostra scriptae, atque per mancum missae, haec continent.</s>
					<s n="10" xml:lang="la" type="auto">rex noster ad mensem Septembrem vel Octobrem praeparatis aliquot navibus in Scotiam misit, ut alimentum deferrent operariis et militibus, qui castrum aliquod moliti sunt aedificare in praesidium portus alicujus (quod vi nacti sint) ad hostes ab introitu arcendos.</s>
					<s n="11" xml:lang="la" type="auto">Milities et nautae posteaquam eo pervenerant, egressi navibus civitatem aliquam proxime adjacentem conati sunt expugnare, Dobar nomine.</s>
				</p>
				<p>
					<s n="12" xml:lang="la" type="auto">Primo tamen impetu, cum de fuga cogitarent, ducum fortitudine revocati sunt; caesi enimm sunt ad triginta nostratium, id quod fugam peperit.</s>
					<s n="13" xml:lang="la" type="auto">Secundo igitur experti Martis aleam; dux civitatis interfectus est, caeterique tum cives tum milites fugam dederunt relicta civitate vacua.</s>
					<s n="14" xml:lang="la" type="auto">Itaque nostri ea potiti sunt.</s>
				</p>
				<p>
					<s n="15" xml:lang="la" type="auto">Verum quum eam non satis munitam cernerent, et Scotorum justum exercitum adesse sequenti die explorassent, accepta spolia, moenia subverterunt civitatemque incenderunt, proh dolor!</s>
					<s n="16" xml:lang="la" type="auto">Re itaque foeliciter gesta ad naves cum magna tum auri, argenti, et supellectilis copia, tum maximo jumentorum, ovium, equorumque grege, ad suos reliquos et naves reversi sunt incolumes.</s>
					<s n="17" xml:lang="la" type="auto">Hac clade accepta Scoti legatis missis, ut creditur, coeperunt de pace agere.</s>
				</p>
				<p>
					<s n="18" xml:lang="la" type="auto">Atque haec continebant primae: secundae de rebus religionis, qualiter triduo disputatum sit a quatuor episcopis; nempe Cantuariensis et alterius doctor Pfarher nominatus a parte evangelii, et Wurcestrensis et Westmonasteriensis a parte papistarum.</s>
					<s n="19" xml:lang="la" type="auto">Nichilt tamen dum constitutum est, neque concionatur publice.</s>
				</p>
				<p>
					<s n="20" xml:lang="la" type="auto">Caeterum quoniam spero te easdem accepturas, praetereo caetera.</s>
					<s n="21" xml:lang="la" type="auto">Verum hoc unum et vere prudens juvenis nostri regis ad protectorem responsum non praetereundum duxi.</s>
					<s n="22" xml:lang="la" type="auto">Disputatione peracta accessit protector mirabundus regem, inquiens; "Episcopus Westmonasteriensis quam fefellit expectationem meam!"</s>
					<s n="23" xml:lang="la" type="auto">"Tuam," inquit, "potuit fefellisse, at meam nunquam."</s>
				</p>
				<p>
					<s n="24" xml:lang="la" type="auto">Quum protector causam investigaret diligentius, "Nunquam aliud," inquit rex, "ab eo sperabam, quam ut Interim oleret, qui tam diu apud Caesarem legatum egit, idque hoc saeculo."</s>
					<s n="25" xml:lang="la" type="auto">Dignum certe iuveni rege responsum, quod tacendum non putabam.</s>
				</p>
				<p>
					<s n="26" xml:lang="la" type="auto">Caeterum ut Richardum veniam, is orat, ut suam cunctationem boni consules, per otium scripturus.</s>
					<s n="27" xml:lang="la" type="auto">Negotia impediebant adhuc et a Londino absentia.</s>
					<s n="28" xml:lang="la" type="auto">Nam primo statim ingressu non ausus erat eo venire cum uxore et liberis propter pestem, quae maxime saeviebat isthic, et iam in disponendis aedibus totus est.</s>
					<s n="29" xml:lang="la" type="auto">D. Hopero et Butlero rogo ut quam diligentissime me commendatum habeas.</s>
					<s n="30" xml:lang="la" type="auto">Argentina nostr hucusque manet ut antehac.</s>
					<s n="31" xml:lang="la" type="auto">Dominus concedat, ut diuturnum et perpetuum fiat!</s>
				</p>
				<p>
					<s n="32" xml:lang="la" type="auto">Ioannes a Lasco fuit in Anglia; neque discessisse nec obiisse mortem a meis quicquam accepi, quod omnino non tacuisset Richardus.</s>
					<s n="33" xml:lang="la" type="auto">Gabriell coriarius item nihil simile audivisse se narrat.</s>
					<s n="34" xml:lang="la" type="auto">Bene vale.</s>
				</p>
				<p>
					<s n="35" xml:lang="la" type="auto">Tuus I[oannes] B[urcherus].</s>
				</p>
				<p>
					<note type="address">[Adresse:]</note>
					<s n="36" xml:lang="de" type="auto">Dem Vernehmen, weisen Herrn Heinrich Bullinger, Predikanten, wohnhaft bei dem Münster.</s>
					<s n="37" xml:lang="de" type="auto">Zürich.</s>
				</p>
			</div>
		</body>
	</text>
</TEI>
