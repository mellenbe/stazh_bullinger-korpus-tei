<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1323">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1323</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod aliquot diebus non scripsi, id est, quod nunciis et materia destituebar.</s>
					<s n="3" xml:lang="la" type="auto">Nunc utraque haec nactus scribam et pauca tamen, quia domino volente brevi post ipse quoque ad vos veniam.</s>
					<s n="4" xml:lang="la" type="auto">Principio ergo remitto tibi P[etri] Martyris literas, quas valde lubens legi, et gaudeo illum hominem tam pure nobiscum sentire.</s>
					<s n="5" xml:lang="la" type="auto">Congratulantur sibi in hac parte et reliqui fratres, qui hanc epistolam legerunt.</s>
				</p>
				<p>
					<s n="6" xml:lang="la" type="auto">Ego vero interea quoque tuum illum de sacramentis librum, quem olim in meam gratiam scripsisti et Augustam profecturo dedisti, Londini impressum accepi, quem hic mitterem; sed quia eo non habes opus, tantum mihi sumpsi potestatis, ut illum retinerem, quo epistolam etiam, quam d. Lasco ei addidit de re sacramentaria, legere possim.</s>
					<s n="7" xml:lang="la" type="auto">Heri eum demum accepi et hodie legere non vacavit propter negotia; afferam tamen eum mecum.</s>
					<s n="8" xml:lang="la" type="auto">Epistolam praeliminarem et primum quaternionem mitto, ea ut videas; reliquis poteris carere, donec veniam.</s>
					<s n="9" xml:lang="la" type="auto">Domino sit gratia, qui huius necessarii dogmatis veritatem tam potenter contra tot et papistarum et Lutheranorum agmina asserit et vinidicat.</s>
				</p>
				<p>
					<s n="10" xml:lang="la" type="auto">Quod nova attinet, hoc unum habeo Caesarem Monaco Augustam rediisse nec esse spem discessus inde; sine dubio invigilabit illic concilio, in quod omnes intendit vires.</s>
				</p>
				<p>
					<s n="11" xml:lang="la" type="auto">Deinde filius Musculi ex Tubinga scribit in Bavaria iuxta oppidum Eichen fontem quendam scaturire, cuius usu omnis sanentur generis infirmitates, ita ut et lepra mundetur, magnumque illuc esse accursum.</s>
					<s n="12" xml:lang="la" type="auto">Superstitionis non meminit; sed metuo efficaciam illusionis.</s>
					<s n="13" xml:lang="la" type="auto">Si verum est, audiemus plura et certiora.</s>
					<s n="14" xml:lang="la" type="auto">Ex Gallia nunc prorsus nihil habeo, nec Viretus quicquam habet, qui hic est et te plurimum salvere iubet.</s>
					<s n="15" xml:lang="la" type="auto">Quid Badenae sit actum, nondum scio.</s>
					<s n="16" xml:lang="la" type="auto">Concilium sine dubio, si quid aliud, pariet nobis turbas.</s>
					<s n="17" xml:lang="la" type="auto">Vigilandum ergo, orandum et curandum, ut unanimes simus nos.</s>
					<s n="18" xml:lang="la" type="auto">Lausannae pestis saevit adeo, ut Schorum nobis abripuerit, hominem valde doctum et aetatis adhuc firmae, de quo, ut puto, scripsi antea; obiit una cum uxore et filiola, quibuscum, postquam 15 menses illis caruit, nunc moritur in domino; erat nobis magna de illo homine spes, et futurum erat, ut huc vocaretur propter eruditionem et quia Germanus erat.</s>
					<s n="19" xml:lang="la" type="auto">Iam decumbit et alter ex doctis, Theodorus Beza, omnium professorum eruditione primas; bubonem, quod nunquam antea audivi, in inguine habet, anthracem alibi.</s>
					<s n="20" xml:lang="la" type="auto">Vireto discedente Lausana exigua vitae spes ei supererat; nescimus, quid interea dominus cum ipso statuerit.</s>
					<s n="21" xml:lang="la" type="auto">Dissipatur interea florescens iam schola, et multi illic studentium huc se recipiunt.</s>
					<s n="22" xml:lang="la" type="auto">Quod Raphaelem Polonum attinet, commendavi eum d. quaestori; quod impetraverit, ipse referat.</s>
					<s n="23" xml:lang="la" type="auto">Eadem est nostrorum erga peregrinos amarulentia, quae apud vos, et hoc maxime tempore, cum esset habenda piorum ratio, constituuntur leges adversus ipsos.</s>
					<s n="24" xml:lang="la" type="auto">Metuo, ne magno nostro malo dissolvamur aliquando.</s>
					<s n="25" xml:lang="la" type="auto">Haec modo.</s>
					<s n="26" xml:lang="la" type="auto">Salutant te reliquosque fratres omnes nostri, inprimis Musculus.</s>
					<s n="27" xml:lang="la" type="auto">Tuae domui ex me meisque omnibus multam salutem impertitor.</s>
					<s n="28" xml:lang="la" type="auto">Bernae ultima iunii 1551.</s>
					<s n="29" xml:lang="de" type="auto">Salutat den vicissim d. quaestor, der hat gestern sein Amt aufgen; man hat ihn sein aber nicht willen erlassen.</s>
					<s n="30" xml:lang="la" type="auto">Hagius quoque, qui prae caeteris est <foreign xml:lang="el">μισοπροσηλθτησ</foreign>.</s>
				</p>
				<p>
					<s n="31" xml:lang="la" type="auto">T[uus] Ioannes Hallerus.</s>
				</p>
				<p>
					<s n="32" xml:lang="la" type="auto">Clarissimo viro d. Heinrycho Bullingero, pastori ecclesiae Tigurinae fidelissimo, domino et compatri suo colendissimo.</s>
				</p>
				<p>
					<s n="33" xml:lang="de" type="auto">Zürich.</s>
					<s n="34" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
