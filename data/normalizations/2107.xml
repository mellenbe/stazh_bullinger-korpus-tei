<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2107">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2107</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Breves amplissimus magistratus Genevensis literas ad clarissimum urbis nostrae senatum scripsit.</s>
					<s n="2" xml:lang="la" type="auto">Quia vero Gallice scriptae erant, ornatissimus d. consul Galtero nostro vertendas in Germanicum misit: ita factum est ut et ego viderim et legerim.</s>
					<s n="3" xml:lang="la" type="auto">Tres proponunt quaestiones nostratibus.</s>
					<s n="4" xml:lang="la" type="auto">1. Quomodo ex praecepto dei et secundum scripturas illibatamque religionem exercenda sit excommunicatio.</s>
					<s n="5" xml:lang="la" type="auto">2. Annon alia ratione quam per consistorium exerceri possit.</s>
					<s n="6" xml:lang="la" type="auto">3. Quid hac in re in ecclesia nostra fiat.</s>
					<s n="7" xml:lang="la" type="auto">Lectae sunt in frequenti senatu literae: mox deputati sunt d. cos.</s>
					<s n="8" xml:lang="la" type="auto">et ex senatoribus illustres viri tres, qui ascitis tribus huius ecclesiae pastoribus de responsione commoda danda consultarent.</s>
					<s n="9" xml:lang="la" type="auto">Consultaverunt et concorditer omnes consenserunt, scribendum amplissimo senati Genevensi, dolere nobis sic ipsorum turbari ecclesiam, ut lis et contentio ex lite et contentione seratur.</s>
					<s n="10" xml:lang="la" type="auto">Dudum audivisse nos de legibus istius ecclesiae consistorialibus, et agnoscere illas pias esse et accedere ad verbi dei praescriptum: ideoque non videri admittendum ut per innovationem mutentur.</s>
					<s n="11" xml:lang="la" type="auto">Satius esse ut integrae conserventur, hoc praesertim saeculo, in quo subinde homines fiunt deteriores.</s>
					<s n="12" xml:lang="la" type="auto">Et quanquam nostra disciplina vestrae per omnia non respondeat, illam tamen pro ratione temporum, locorum et personarum esse temperatam, nec ideo vestram velle subversam.</s>
					<s n="13" xml:lang="la" type="auto">Quoniam vero, quid a nostris fiat, vestri scire postularunt, paucis consignata summa mittitur.</s>
					<s n="14" xml:lang="la" type="auto">Haec hodie concorditer statuta sunt, et cras responsio haec ad totum referetur senatum.</s>
					<s n="15" xml:lang="la" type="auto">An hic illam probaturus an reprobaturus sit, ignoro.</s>
					<s n="16" xml:lang="la" type="auto">Dominum ex animo oro, ut omnia bene vertat ad gloriam nominis sui.</s>
					<s n="17" xml:lang="la" type="auto">Nos certe summis annixi viribus laboravimus, ne quid fieret a nostris quod in derogationem bonarum legum ecclesiae vestrae tenderet.</s>
					<s n="18" xml:lang="la" type="auto">Vos quoque hortamur, ut pergatis esse fideles domino, et modum adhibeatis rebus omnibus, ne rigore nimio perdatis quos servatos cupit dominus, qui arundinam comminutam non confringit, neque linum fumigans exstinguit.</s>
				</p>
				<p>
					<s n="19" xml:lang="la" type="auto">Vale, vir colendissime, et frater in domino carissime.</s>
					<s n="20" xml:lang="la" type="auto">Valeat aeternum Budaeus noster: valeat comes a Martinengis: et cum his d. Gallasius et reliqui symmystae et fratres.</s>
				</p>
				<p>
					<s n="21" xml:lang="la" type="auto">Festinantissime.</s>
					<s n="22" xml:lang="la" type="auto">Tiguri, 12. decembr. 1553.</s>
					<s n="23" xml:lang="la" type="auto">Iam mittitur ad me copia, ut vocant, literarum ex amplissimo senatu nostro: simul nunciatur approbasse senatum heri a nobis paratum responsum.</s>
					<s n="24" xml:lang="la" type="auto">Video in summa nihil variare scriptum publicum senatus ab iis quae heri in hisce consignavi literis: imo vestros studiose hortantur, ut in his permaneant quae semel sunt recepta.</s>
					<s n="25" xml:lang="la" type="auto">Nos nostrae disciplinae formam non mittere ut vel tantillum praescribamus: praestare ut in semel receptis, et sancte quidem ex scriptura receptis perseverent ecclesiae.</s>
					<s n="26" xml:lang="la" type="auto">Protinus ergo iam scribo literas d. Simperto Vogtio et d. Simoni Sultzero pastoribus Schafhusianae et Basiliensis ecclesiae, de concordi responso magistratus nostri, ne quid huius isti ignorent, ut et ipsi pacem quaerant et aedificationem ecclesiae Genevensis, licet non per omnia similia habeant in suis ecclesiis.</s>
					<s n="27" xml:lang="la" type="auto">Dominus per spiritum suum benedicat negotio huic, et dirigat corda vestra in viam pacis.</s>
					<s n="28" xml:lang="de" type="auto">Amen, Amen.</s>
					<s n="29" xml:lang="la" type="auto">Iam scribam et Bernam ad d. Hallerum et Musculum.</s>
					<s n="30" xml:lang="la" type="auto">His istas mitto, orans, ut mature curent ad te perferri.</s>
					<s n="31" xml:lang="la" type="auto">Ama nos in domino, mi Calvine, et ora pro nobis una cum fratribus.</s>
				</p>
				<p>
					<s n="32" xml:lang="la" type="auto">Salvus sit optimus senex et optime meritus de ecclesia d. Farellus, primus istarum partium apostolus.</s>
					<s n="33" xml:lang="la" type="auto">Vide, mi Calvine, ut diligenter et pie omnibus piis describas Servetum cum suo exitu, ut omnes abhorreant a bestia.</s>
				</p>
				<p>
					<s n="34" xml:lang="la" type="auto">Tiguri, 13. decemb.</s>
					<s n="35" xml:lang="la" type="auto">Salutant te ac tuos nostri omnes.</s>
				</p>
				<p>
					<note type="PS"/>
					<s n="36" xml:lang="la" type="auto">Postscripta.</s>
					<s n="37" xml:lang="la" type="auto">Haec cogor addere: scribis te obtulisse nuncio 6 batios in die; recte.</s>
					<s n="38" xml:lang="la" type="auto">Scribis nostros batios pluris esse et 15 nostrates conficere 16 vestrates; recte.</s>
					<s n="39" xml:lang="la" type="auto">At<note type="margin">a.R.: "At" gestrichen</note> denique nuncio tres florenos ut pro octo diebus solverem.</s>
					<s n="40" xml:lang="la" type="auto">At ille inquit se quinque dies huc veniendo insumpsisse et adducit se coactum fuisse expectare Scaffusii aliquot horis, qua de re Ruggerus noster nihil ad me de expectatione, quum mos sit, ut scribant illi, qui iusserunt expectare.</s>
					<s n="41" xml:lang="la" type="auto">In summa: mihi is bonus vir videtur.</s>
				</p>
				<p>
					<s n="42" xml:lang="la" type="auto">Tu rem dispice, et si quid erit addendum (quod non puto), adde, te rogo, et reddam.</s>
					<s n="43" xml:lang="la" type="auto">Ne praetermittas, quin ex te scribas d. Baionensi tantum pecuniae datum fuisse tabellario; ego enim nihil scripsi.</s>
					<s n="44" xml:lang="la" type="auto">Iterum vale, frater.</s>
				</p>
				<p>
					<s n="45" xml:lang="la" type="auto">Clarissimo d. Bullingero etc.</s>
				</p>
			</div>
		</body>
	</text>
</TEI>
