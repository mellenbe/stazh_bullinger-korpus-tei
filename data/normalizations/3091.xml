<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3091">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3091</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Non in parva est expectatione tua in Apocalipsim expositio, talique ac tanto ministerio probe ac sancte fungentem virum non dubitarim quidem prophetico donari spiritu in ea potissimum re, ubi eo maxime opus est.</s>
					<s n="3" xml:lang="la" type="auto">Neque enim deum patrem optimum suas ecclesias deserere credendum puto, ut, quae honesta et conducibilia sunt, concedere petentibus omittat.</s>
					<s n="4" xml:lang="la" type="auto">Audio vero, quid amplius scribam: quendam magni nominis virum non ita pridem idque obiter audivi dicentem expositorum neminem adhuc illud Apocalipseos ca 20 de mille annis intelexisse videbaturque ipse non obscure de mundano piorum regno, chiliastarum fere in modum, intelligere.</s>
					<s n="5" xml:lang="la" type="auto">Ego illi non respondidi, quod neque satis scirem neque meae professionis res foret; sed per ocium postea cogitans ac locum pro mea tenuitate expendens hanc in sententiam veni, quam tibi viro prorsus idoneo iudicandam relinquo neque tamen quaero aut volo, ut ad me pro ea re scribas; sed stabo tuae sententiae typis excusae.</s>
					<s n="6" xml:lang="la" type="auto">Cum igitur vel anabaptistae vel chiliastae aut ex his compositi Christum mille annis regnaturum intelligunt de aliquo mundano et temporali regno, ita responderem: phannaticos spiritus hoc proprium habere, ut omissis claris scripturis delabantur et arripiant figurata et aemigmatica dicta; hinc excerpunt opinionem aliquam phanaticam.</s>
					<s n="7" xml:lang="la" type="auto">Sunt autem clarae sententiae in scripturis (ut longe melius me nosti), quae sequendae sunt ex hisque obscurae explicandae.</s>
					<s n="8" xml:lang="la" type="auto">Ego pro nunc locum illum Apocalipsis ita intelligo, quod primo ecclesiae tempore diabolus ligatus significet doctrinam tunc fuisse puriorem ac nondum fuisse universalem evangelii vastationem, quae deinde facta est per totam Asiam in regno Mahometico post annos mille, atque ita fere sub Romano antichristo contigit.</s>
					<s n="9" xml:lang="la" type="auto">Si deus facturus est novi aliquid, dabit novum verbum.</s>
					<s n="10" xml:lang="la" type="auto">Qui de regno Christi mundano persuasionem habent, et quod pii debeant mundi opes ac imperia habere, nihil fere de spiritualibus consolationibus et vero Christi regno, quod spirituale est, cogitant.</s>
					<s n="11" xml:lang="la" type="auto">Horum quoque et illud argumentum est, videlicet Christi pro missiones non fallunt; sed Christum centuplum etc. in hac vita promisit; ergo necesse est eos consequi opes et potentiam.</s>
					<s n="12" xml:lang="la" type="auto">Quibus responderem sententiam illam veram fuisse a principio evangelii, et tamen hactenus haud fuit regnum corporale, et centuplum illud intelligi debet, quemadmodum unicuique deus distribuit, non quemadmodum nos occupamus aut cupimus.</s>
					<s n="13" xml:lang="la" type="auto">Convenit haec sententia cum illa Petri: Pietas habet promissionem praesentis vitae.</s>
				</p>
				<p>
					<s n="14" xml:lang="la" type="auto">Pater, qui in calis est, scit, quibus sit nobis opus, tuetur suos etc.</s>
					<s n="15" xml:lang="la" type="auto">Hoc est reddere centuplum.</s>
					<s n="16" xml:lang="la" type="auto">Sed additur, "cum tribulatione", quia vera ecclesia oppressa est persecutionibus; sed durat tamen in mundo et invenit aliquem nidulum, ubicunque is sit.</s>
					<s n="17" xml:lang="la" type="auto">Est itaque recipere centuplum promissio de divina voluntate nec iubet nos (ut rentur anababtistae) invadere aliena et rapere.</s>
					<s n="18" xml:lang="la" type="auto">Recipiet igitur pius centuplum, scilicet a deo proque iudicio dei, non per se ipsum.</s>
					<s n="19" xml:lang="la" type="auto">Sic etiam pauper, si habet victum et amictum cum animi aequabilitate, tunc recepit centuplum.</s>
					<s n="20" xml:lang="la" type="auto">Haec pauca tecum volui conferre, licet de facie tibi nondum cognitus ac de nomine non usque adeo.</s>
					<s n="21" xml:lang="la" type="auto">Haec vero tua christiana mansuetudine fretus ad te scripsi, quod te, si quis alius, amem, venerer ac colam, quem pater caelestis diutissime tueatur.</s>
				</p>
				<p>
					<s n="22" xml:lang="la" type="auto">Vale et, si quid possum, iube.</s>
				</p>
				<p>
					<s n="23" xml:lang="la" type="auto">Basileae 8. ianuarii 1557.</s>
				</p>
				<p>
					<s n="24" xml:lang="la" type="auto">Tuus Guilhelmus Gratarolus.</s>
				</p>
				<p>
					<note type="address">[Adresse:]</note>
					<s n="25" xml:lang="la" type="auto">[Cl]arissimo et optimo Tigurinae ecclesiae pastori d. Heinricho Bullingero, fratri et maiori suo observandissimo.</s>
					<s n="26" xml:lang="de" type="auto">Zu Zürich.</s>
				</p>
			</div>
		</body>
	</text>
</TEI>
