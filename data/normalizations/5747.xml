<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5747">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5747</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Si nullas a nobis accepisti literas, doctissime Beza idemque colendissime domine et frater carissime, id quidem factum scias non nostra sed temporis illius turbulentissimi culpa.</s>
				</p>
				<p>
					<s n="3" xml:lang="la" type="auto">Alioqui nulla nunquam tui excidit nobis memoria.</s>
				</p>
				<p>
					<s n="4" xml:lang="la" type="auto">Ergo quod potuimus fecimus, precibus nostris assiduis te et Galliam domino deo nostro commendantes.</s>
				</p>
				<p>
					<s n="5" xml:lang="la" type="auto">Agnovimus semper omnem fortunam et pericula omnia nobis esse vobiscum communia et temet ipsum etiam propter nos periclitari.</s>
				</p>
				<p>
					<s n="6" xml:lang="la" type="auto">Unde non desinimus gratias agere domino postquam intelleximus, et qualemcunque pacem Galliae redditam esse, et te ad tuos salvum et incolumem Genevam rediisse.</s>
				</p>
				<p>
					<s n="7" xml:lang="la" type="auto">Oramus autem ut pacem confirmet dominus, et impedimenta cursus verbi omnia e medio amoveat tibique benedicat.</s>
				</p>
				<p>
					<s n="8" xml:lang="la" type="auto">Quoniam enim dominus magna per te contulit Galliae, hortamur ut, quod alias te facturum scimus, pergas Galliae ecclesias consiliis et auxilio iuvare.</s>
				</p>
				<p>
					<s n="9" xml:lang="la" type="auto">Tentabit omnia Satan priusquam se patiatur eiici: nunc ergo si unquam alias opus erit precibus et consiliis.</s>
				</p>
				<p>
					<s n="10" xml:lang="la" type="auto">D. Calvinum aegrotare dolemus et dominum oramus ut illum vobis et universae ecclesiae alioqui afflictissimae donet.</s>
				</p>
				<p>
					<s n="11" xml:lang="la" type="auto">Is qua humanitate praeditus est omnia tua per te e Gallia missa nobis communicavit.</s>
				</p>
				<p>
					<s n="12" xml:lang="la" type="auto">Unde et pro illa tua diligentia [et pro postremis etiam hoc mense scriptis literis] maximas tuae pietati gratias agimus.</s>
				</p>
				<p>
					<s n="13" xml:lang="la" type="auto">Mitto hic d. Petri Martyris beatae memoriae viri sanctissimi iconem, non tam meo quam omnium symmystarum nomine.</s>
				</p>
				<p>
					<s n="14" xml:lang="la" type="auto">Omnes enim pastores et professores ecclesiae ac scholae nostrae iusserunt scribere haec, hoc est gratulari tibi reduci, gratias agere, hortari ut pergas Gallicanas ecclesias consiliis et auxilio iuvare, nos in vera caritate complecti et symbolum hoc amoris benigne accipere.</s>
				</p>
				<p>
					<s n="15" xml:lang="la" type="auto">Omnes omnia felicia tibi precantur.</s>
				</p>
				<p>
					<s n="16" xml:lang="la" type="auto">Superioribus diebus semel et iterum misi literas ad d. Calvinum cum quibus coniunxi literas ex Polonia ad ipsum missas.</s>
				</p>
				<p>
					<s n="17" xml:lang="la" type="auto">Spero iam illa omnia ad vos esse perlata.</s>
				</p>
				<p>
					<s n="18" xml:lang="la" type="auto">D. Ionvilleo maximas ago gratias quod dignatur tam diligenter ad me scribere.</s>
				</p>
				<p>
					<s n="19" xml:lang="la" type="auto">Oro me illi excuses quod nihil respondeo.</s>
				</p>
				<p>
					<s n="20" xml:lang="la" type="auto">Perpetuum hisce diebus concionandi officium me impedivit.</s>
				</p>
				<p>
					<s n="21" xml:lang="la" type="auto">Dices illi d. Christ.</s>
				</p>
				<p>
					<s n="22" xml:lang="la" type="auto">Tretium Polonum 6. maii hinc discessisse.</s>
				</p>
				<p>
					<s n="23" xml:lang="la" type="auto">Bene vale, carissime frater, et nos nostrumque ministerium precibus tuis domino commenda.</s>
				</p>
				<p>
					<s n="24" xml:lang="la" type="auto">Saluta omnes symmystas inprimis d. Calvinum, observandum fratrem nostrum.</s>
				</p>
				<p>
					<s n="25" xml:lang="la" type="auto">Veniet ad vos quidam Lituanus, homo non indoctus, sed eximie Brentianus una cum tribus studiosis.</s>
				</p>
				<p>
					<s n="26" xml:lang="la" type="auto">Colloqui cupiunt.</s>
				</p>
				<p>
					<s n="27" xml:lang="la" type="auto">Prudentes este.</s>
				</p>
				<p>
					<s n="28" xml:lang="la" type="auto">Venantur illi si quid inter nos deprehendere possint dissensionis in dogmate de coelo et dextera dei.</s>
				</p>
				<p>
					<s n="29" xml:lang="la" type="auto">Scis quale sit Brentii dogma de ubiquitate et quae contra me scripserit.</s>
				</p>
				<p>
					<s n="30" xml:lang="la" type="auto">Aiunt ipsum iam parare novum contra me scriptum.</s>
				</p>
				<p>
					<s n="31" xml:lang="la" type="auto">Iterum iterumque vale.</s>
				</p>
				<p>
					<s n="32" xml:lang="la" type="auto">Tiguri 31. maii 1563.</s>
				</p>
				<p>
					<s n="33" xml:lang="la" type="auto">Bullingerus tuus.</s>
				</p>
				<p>
					<s n="34" xml:lang="la" type="auto">Clarissimo viro d. Theodoro Bezae fidelissimo Genevensis ecclesiae ministro domino honorando et fratri meo carissimo.</s>
				</p>
				<p>
					<s n="35" xml:lang="de" type="auto">Genf.</s>
				</p>
			</div>
		</body>
	</text>
</TEI>
