<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9335">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9335</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gratias tibi habeo, vir praestantissime et compater honorande, quod me et alios quam plures, qui incolumitatem et salutem ecclesiae Christi exoptant, de rebus Gallicis et Belgicis certiores feceris.</s>
					<s n="3" xml:lang="la" type="auto">Deus faxit, ut tandem omnes isti liberentur, qui in tantum discrimen sunt expositi, quod procul dubio fiet, si prius omnes isti etiam, quos dominus pro suo iusto iudicio et prout ipsi promeruerunt, punire decrevit, penitus confundantur et atterantur idque a petra illa Christo, qui statuto tempore omnem impietatem comminuet.</s>
					<s n="4" xml:lang="la" type="auto">Haec autem, ut scribis, se ita habere firmiter credimus; nam spem fidemque nostram papistarum mussitationes augent atque confirmant; tristiores enim more solito conspiciuntur.</s>
					<s n="5" xml:lang="la" type="auto">Ut enim in rebus ipsorum iudicio secundis et fortunatis cristas erigunt, ita nunc illis nimirum propter famam adversam animus deest et ad pedes usque decidit.</s>
					<s n="6" xml:lang="la" type="auto">Mitto hic tibi leges nostras a summo nostro magistratu constitutas, quae etiam in nostris proximis comitiis de novo confirmata et aucta sunt, non ut hisce tibi molestus esse velim, sed quia novi te bonarum legum cupidum earumque patronum esse, et ut tibi fidem facerem nos, qui hic Christo inservimus, laboribus nostris minime parcere, ego illas tibi communicare volui, ut, si lubet, illas legas mihique postea remittas; otium enim transcribendi nunc non fuit, sed si desyderas, ego tibi illas posthac, si per otium licuerit, libentissime excribam.</s>
				</p>
				<p>
					<s n="7" xml:lang="la" type="auto">Haec nunc boni consulito et vive foeliciter.</s>
					<s n="8" xml:lang="la" type="auto">Dominus te cum tuis omnibus pro sancta sua voluntate incolumem conservet.</s>
					<s n="9" xml:lang="la" type="auto">Vale.</s>
					<s n="10" xml:lang="la" type="auto">Salutant te Beldii, quaestor, Schuͦlerus et reliqui.</s>
					<s n="11" xml:lang="la" type="auto">Saluta meo nomine tuos omnes, symmystas item et fratres nostros.</s>
				</p>
				<p>
					<s n="12" xml:lang="la" type="auto">Claronae 27. maii anno 1573.</s>
				</p>
				<p>
					<s n="13" xml:lang="la" type="auto">I[ohannes] Hugo, tuus compater.</s>
				</p>
				<p>
					<s n="14" xml:lang="la" type="auto">Clarissimo ornatissimoque viro domino Heinrycho Bullingero seniori, ecclesiae Tigurinae ministro vigilantissimo, domino et compatri suo plurimum observando et eximie charo.</s>
				</p>
				<p>
					<s n="15" xml:lang="de" type="auto">An m. Heinrichen Bullingern, Pfarrern zum grossen Münster zu Zürich.</s>
				</p>
			</div>
		</body>
	</text>
</TEI>
