<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9158">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9158</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Spero meas tibi, dilecte frater, redditas esse, quas abhinc octiduo scribebam.</s>
					<s n="3" xml:lang="la" type="auto">Tradidi eas Koblero nostro, qui, cum Basileam abire instituisset, sodali suo, qui ad vos rediturus erat, tradidit me praesente.</s>
					<s n="4" xml:lang="la" type="auto">Respondi in illis, quantum quidem respondere potui, quae in praesentibus repetis.</s>
					<s n="5" xml:lang="la" type="auto">Vellem sane et ego multa non fieri, quae nihilominus fiunt.</s>
					<s n="6" xml:lang="la" type="auto">Quid faciam?</s>
				</p>
				<p>
					<s n="7" xml:lang="la" type="auto">Cogor multa non modo devorare, sed etiam concoquere mea molestia maxima.</s>
					<s n="8" xml:lang="la" type="auto">Si insuper Bellevreius submiserit verbosam et prolixam, cuius ipse author est, excusationem regis et admiralli accusationem, etiam prudentioribus apud vos imponet pluribus, quam prosit, de qua re proximis quoque literis conquestus sum.</s>
				</p>
				<p>
					<s n="9" xml:lang="la" type="auto">Gratias ago pro commonitione d. Willii (quem, oro, diligentissime salutes).</s>
				</p>
				<p>
					<s n="10" xml:lang="la" type="auto">Wegmannus ille scriptis huc literis catholicus non vult videri; verum commonitio tua alta mente reposta manebit utilis aliquando mihi futura.</s>
					<s n="11" xml:lang="la" type="auto">Ego Christo domino confisus citius me illum suspensum spero visurum, quam ille videat Tiguro eiectum esse evangelium.</s>
					<s n="12" xml:lang="la" type="auto">Vidi sane et legi diligenter Capenterii epistolam et multa descripsi ex scripto exemplari, priusquam assequerer impressum.</s>
					<s n="13" xml:lang="la" type="auto">Qualis ille sit, intelliges ex confessione proditoris, qui Geneve superioribus diebus est suspensus.</s>
					<s n="14" xml:lang="la" type="auto">Scriptum hoc remittes tuto.</s>
					<s n="15" xml:lang="la" type="auto">Egregia sane producit exempla et adaptat eleganter, sed in caussa mala.</s>
					<s n="16" xml:lang="la" type="auto">Vides autem, quid eruditio et eloquentia possit in caussa mala.</s>
					<s n="17" xml:lang="la" type="auto">Si sapit Beza, respondebit nebuloni.</s>
					<s n="18" xml:lang="la" type="auto">Hunc in Galliam rediisse puto, cum in Germania officium fecerit.</s>
					<s n="19" xml:lang="la" type="auto">Bellevreius mirum in modum laudat hunc librum et sapit ex hoc libro.</s>
					<s n="20" xml:lang="la" type="auto">Oremus dominum, ut mendaces linguas confundat et nos a malo servet.</s>
				</p>
				<p>
					<s n="21" xml:lang="la" type="auto">Vale.</s>
					<s n="22" xml:lang="la" type="auto">Festinantissime has scripsi.</s>
					<s n="23" xml:lang="la" type="auto">Saluta nostros ordine omnes, quos nosti.</s>
					<s n="24" xml:lang="la" type="auto">9. ianuarii 1573.</s>
				</p>
				<p>
					<s n="25" xml:lang="la" type="auto">B[ullingerus] tuus.</s>
				</p>
				<p>
					<s n="26" xml:lang="de" type="auto">Dem wohlgelehrten, frommen und getreuen h. Tobia Egli, Pfarrerin zu Chur zu S. Martin, meinem lieben Herren und guten Freunde.</s>
				</p>
			</div>
		</body>
	</text>
</TEI>
