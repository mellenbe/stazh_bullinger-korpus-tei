<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5881">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5881</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Unum mihi nudius tertius exciderat de Sulcero.</s>
				</p>
				<p>
					<s n="3" xml:lang="la" type="auto">Si quid fuisset in vestris hominibus animi, statim conventum indici oportuit ut reliqui socii graviter cum Basiliensibus expostularent, et tandem ab ipsis exigerent ingenuam et apertam sententiae suae declarationem.</s>
				</p>
				<p>
					<s n="4" xml:lang="la" type="auto">Ita in arenam pertracta fuisset vulpes.</s>
					<s n="5" xml:lang="la" type="auto">Atque in ea re curanda vos cessare miror.</s>
				</p>
				<p>
					<s n="6" xml:lang="la" type="auto">Nam si haec dissidii materia fovetur, in apertum ignem paulo post erumpet.</s>
				</p>
				<p>
					<s n="7" xml:lang="la" type="auto">Vobiscum optime consentiunt Bernates, Schaffusiani, Sangalenses, ut nihil sit periculi a minima controversia.</s>
				</p>
				<p>
					<s n="8" xml:lang="la" type="auto">Si ergo pastores earum urbium postularent a Sulcero quid sibi velit, turpiter cogeretur a temeraria subscriptione discedere, ad quam eum mera ambitio impulit, vel saltem detegeret quod hactenus occultavit.</s>
				</p>
				<p>
					<s n="9" xml:lang="la" type="auto">Nisi enim valde fallor alio adspirat.</s>
				</p>
				<p>
					<s n="10" xml:lang="la" type="auto">Certe nisi occurritis non sine vestra ignominia iactabunt adversarii Helvetios iam esse divisos.</s>
				</p>
				<p>
					<s n="11" xml:lang="la" type="auto">Iam vicit Marpachii importunitas ut Gallis fuerint clausae templi fores.</s>
				</p>
				<p>
					<s n="12" xml:lang="la" type="auto">Ita ecclesiola quae 25 annis floruerat, furioso huius bestiae impetu eversa est.</s>
				</p>
				<p>
					<s n="13" xml:lang="la" type="auto">Sturmius et Ottomannus pastorem demulcent, quo se ad mediam aliquam rationem inflectat.</s>
				</p>
				<p>
					<s n="14" xml:lang="la" type="auto">Volebant me habere suffragatorem, sed consilium dedi quale mihi veritas dictabat.</s>
				</p>
				<p>
					<s n="15" xml:lang="la" type="auto">Respondeo literis domini Stanislai cuius cognomen manu eius scriptum non potui legere.</s>
				</p>
				<p>
					<s n="16" xml:lang="la" type="auto">Nisi mihi novus stimulus fuisset additus, tacere in animo habebam, quia mihi suspecta nunc est ea natio quod pauci sincere agunt.</s>
				</p>
				<p>
					<s n="17" xml:lang="la" type="auto">Cum tamen intelligam liberos eius fuisse tuos contubernales, officio deesse nolui.</s>
				</p>
				<p>
					<s n="18" xml:lang="la" type="auto">Responsionem meam rogo ut perferendam cures.</s>
				</p>
				<p>
					<s n="19" xml:lang="la" type="auto">Vale, clarissime vir et mihi plurimum observande frater.</s>
					<s n="20" xml:lang="la" type="auto">Collegis omnibus salutem plurimam.</s>
				</p>
				<p>
					<s n="21" xml:lang="de" type="auto">Genevae 12. sept. 1563.</s>
				</p>
				<p>
					<s n="22" xml:lang="la" type="auto">Iohannes Calvinus tuus.</s>
				</p>
				<p>
					<s n="23" xml:lang="la" type="auto">Ionvillaeus tuus reverenter et ex animo salutat.</s>
					<s n="24" xml:lang="la" type="auto">Clarissimo viro d. Henrico Bullingero, ecclesiae Tigurinae fido pastori, fratri ac symmystae mihi plurimum observando.</s>
				</p>
			</div>
		</body>
	</text>
</TEI>
