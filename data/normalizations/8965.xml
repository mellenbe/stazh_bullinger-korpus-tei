<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8965">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8965</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Breviter nunc ago, reverendissime d. pater, eo quod pauca in actis consignavi, quae nondum tamen sunt absoluta, ut mittere possim, et praestat crastina subcomitia, quae hic celebrabuntur, observare, quae sine dubio more aliorum novi aliquid dabunt.</s>
					<s n="3" xml:lang="la" type="auto">Agetur cumprimis de decimis, quarum ratio longe est alia, quam imaginamini vos; neque tumultus ille caret vitio ipsorum Vallis Tellinae procerum, sicuti proxime abunde cognoscetis ex responso subditorum, qui publica authoritate et scriptis planum facient, non communitatis, sed paucorum quorundam contra communitatis voluntatem culpam esse.</s>
				</p>
				<p>
					<s n="4" xml:lang="la" type="auto">Legibus patriis est cautum et statutum, ut, si privatae personae feudas investitas eiusmodi possederint, eas a privatis usibus transferri posse ad communitates, si petierint, neque minoribus decimis porro locus est in Rhetia, nisi usura supra humanam memoriam duraverit, quae certe trecentorum annorum spacio Beccariorum familiae usurpata fuit; at tunc Comensi iurisdictioni subiecti erant, cum legum correctio illa addita esset.</s>
					<s n="5" xml:lang="la" type="auto">Nunc, cum Rhaetis subiecti sunt in totum, putant causa remota removeri etiam effectum.</s>
					<s n="6" xml:lang="la" type="auto">Sed quid ad me haec?</s>
					<s n="7" xml:lang="la" type="auto">Ego nihil hic ago, nisi quod familiarem me illis exhibeam, ut rem gestam et decreta, quae sanciuntur, ex illis torquere possim.</s>
					<s n="8" xml:lang="la" type="auto">- Quod apologiam attinet, non fuit animus, ut ipse scriberem, sed ut cum testimonio Trium Foederum senatus pro me scriberet sicque mea apologia mitteretur.</s>
					<s n="9" xml:lang="la" type="auto">Satis alioquin istorum hominum humanitatem expertus sum; sed quo ore senatus amplissimi apologiam respuent, cuius contemptus non minus in ipsum quam in me redundaret?</s>
					<s n="10" xml:lang="la" type="auto">At lubenter vestro consilio, pro quo gratias ago, accquiescam; scietis latronem etiam, qui audiri solet in conventibus, Christo praelatum esse.</s>
					<s n="11" xml:lang="la" type="auto">Interim hominem istum polypum observabo mihique in multis, non aliis vivam porro.</s>
					<s n="12" xml:lang="la" type="auto">Non negligam, si vestri expostularint cum ipso; maiori enim iniuria me affecit nec raro in oculis est etc.</s>
				</p>
				<p>
					<s n="13" xml:lang="la" type="auto">Vale, colendissime domine.</s>
					<s n="14" xml:lang="de" type="auto">1572. 22. Julii.</s>
				</p>
				<p>
					<s n="15" xml:lang="la" type="auto">D. Simlero scribam alias, quem salvum cupio una cum caeteris omnibus.</s>
				</p>
				<p>
					<s n="16" xml:lang="la" type="auto">Curiae.</s>
				</p>
				<p>
					<s n="17" xml:lang="la" type="auto">Tuae dominationi subiectissimus Th[obias] Ic[onius].</s>
				</p>
				<p>
					<s n="18" xml:lang="la" type="auto">Nova illa Belgica omnia tuto recepi, et gratias agimus sempiternas; at proxime cum aliis certo remittam.</s>
					<s n="19" xml:lang="la" type="auto">Vale denuo.</s>
				</p>
				<p>
					<s n="20" xml:lang="la" type="auto">Amplissimo viro d. d. Heinricho Bullingero, Tigurinae ecclesiae antistiti praeclarissimo, d. suo singulari observantia colendissimo.</s>
				</p>
				<p>
					<s n="21" xml:lang="de" type="auto">Zürich an Herr Bullinger.</s>
				</p>
			</div>
		</body>
	</text>
</TEI>
