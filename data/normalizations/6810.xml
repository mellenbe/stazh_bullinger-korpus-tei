<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6810">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6810</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Inclusas scripsi ante octiduum; sed nemo aderat, cui poterant credi.</s>
					<s n="3" xml:lang="la" type="auto">Retinui itaque usque hodie neque habeo quicquam memoratu dignum, nisi quod hac septimana literas accepi Lutetia Parisiorum.</s>
					<s n="4" xml:lang="la" type="auto">Scribit d. Coignetius, scribit Ioannes Wilhelmus Stuckius, scribit alius quidem Gallus.</s>
					<s n="5" xml:lang="la" type="auto">Summa omnium: "Fruimur pace per dei gratiam et mirum in modum crescunt ecclesiae dei.</s>
					<s n="6" xml:lang="la" type="auto">Orate pro nobis, ut diu sic permaneamus.</s>
					<s n="7" xml:lang="la" type="auto">Sunt quaedam semina dissensionum ex connubio Namursi et viduae Guysianae; prius enim nobilissima domina nupta Namurso, ex quo filium suscepit, nunc vero summa cum ignominia est reiecta.</s>
					<s n="8" xml:lang="la" type="auto">Dolet hoc principibus multis.</s>
					<s n="9" xml:lang="la" type="auto">Utinam nihil inde exoriatur mali!</s>
					<s n="10" xml:lang="la" type="auto">Pontifex benedixit Namursi nuptiis.</s>
					<s n="11" xml:lang="la" type="auto">Venerunt superioribus diebus in aulam admiralis et frater eius Andelottus.</s>
					<s n="12" xml:lang="la" type="auto">Mirum in modum bonae literae et artes florent nunc plus quam unquam antea etc."</s>
					<s n="13" xml:lang="la" type="auto">- Legati nostri de te honorifice apud me sunt loquti, nec audio eos aliud apud alios.</s>
					<s n="14" xml:lang="la" type="auto">Querelas contra te allatas ibi retulere; sed videntur agnoscere gentis ingenia et mores etc.</s>
					<s n="15" xml:lang="la" type="auto">Bernates legati de doctrina tua magna cum laude loquebantur ad mensam in diversorio, sed addebant te alioqui inquietum esse et multos in te referre potissimam huius dissidii caussam.</s>
					<s n="16" xml:lang="de" type="auto">Excipipiepam Ego: 'Also Gattes, das wir Pfaffen an allem dem, das andere Leute verhöhnen, müssen Schuld tragen.</s>
					<s n="17" xml:lang="la" type="auto">Sed assueti patienter ferimus, quod dederit nobisque imposuerit dominus.</s>
					<s n="18" xml:lang="la" type="auto">Satis nobis, si aliquando nostra innotescat innocentia.'</s>
					<s n="19" xml:lang="la" type="auto">Benigne haec a me acceperunt, nec verbum amplius ullum.</s>
					<s n="20" xml:lang="la" type="auto">- Ab Augusta nil prorsus accepi hactenus ab iis, de quibus nuper.</s>
					<s n="21" xml:lang="la" type="auto">Lutherani valde furiunt contra nos; Hesshusius dicitur contra nos denuo scribere.</s>
					<s n="22" xml:lang="la" type="auto">Utcunque valemus hic; utinam tu quoque valeas et dominus te in media peste servet, qui Danielem in lacu<note type="misc">... la... a. R.</note> leonum et eius socios in ardente fornace servavit.</s>
				</p>
				<p>
					<s n="23" xml:lang="la" type="auto">Vale aeternum.</s>
					<s n="24" xml:lang="la" type="auto">14. iunii 1566.</s>
					<s n="25" xml:lang="la" type="auto">Tuus ille, qui semper.</s>
				</p>
				<p>
					<s n="26" xml:lang="la" type="auto">Praestanti pietate et eruditione viro d. Ioanni Fabritio, Curiensis ecclesiae fideli ministro, domino meo colendo et fratri compatrique charissimo.</s>
					<s n="27" xml:lang="la" type="auto">Chur.</s>
				</p>
			</div>
		</body>
	</text>
</TEI>
