<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7273">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7273</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Decimo octavo die huius mensis venit ad me Malansio d. Ioannes Brunnerus indicans et enarrans mihi sortem suam et qua de causa a principe electore piissimo fuerit dimissus.</s>
				</p>
				<p>
					<s n="3" xml:lang="la" type="auto">Ego certe (ut debui), veteris sodalis mei nunc ita oberrantis sum ex animo misertus et petenti apud nos honorificam aliquam conditionem omnem meam opellam lubens ac benevolenter promisi.</s>
					<s n="4" xml:lang="la" type="auto">Propterea peracta concionis functione una cum d. Pontisella Meyenfeldam (ibi enim vacabat functio altera, quam habuit d. Andreas Vögeli, qui nisi mox lecto affixus esset moriturus statim tamen propter vitam inconvenientem dimitteretur), me contuli.</s>
					<s n="5" xml:lang="la" type="auto">Quam primum illuc pervenimus, invenimus d. Andream iacentem in extremis.</s>
				</p>
				<p>
					<s n="6" xml:lang="la" type="auto">Convocatis quibusdam viris senatoriis spes non modica Brunnero aperta fuit, modo stipendium sibi satis amplum esse videretur.</s>
					<s n="7" xml:lang="la" type="auto">Crastino die transigetur negocium per illos, qui nomine totius communitatis in hoc sunt deputati.</s>
					<s n="8" xml:lang="la" type="auto">Stipendium assurgit ad centum aureos aut eo amplius, sed non multo etc.</s>
				</p>
				<p>
					<s n="9" xml:lang="la" type="auto">Reversi Curiam reperimus literas tuas omnes, vir et pater amplissime.</s>
					<s n="10" xml:lang="la" type="auto">Ex iis autem de sceleratissima hostium nostrorum conspiratione certiores facti omnem rem d. consuli Willio significavimus, ut eo acrius in impediendis militibus laboraret.</s>
					<s n="11" xml:lang="la" type="auto">Quin et ante (ni fallor 17. octobris, quo die d. legatus tria a Foederibus signa petiit et cum suo interprete coram amplissimo magistratu nostro comparuit vehemens maledicus appellans nostros rebelles foedifragos sceleratos etc. regis insidiatores et prope latrones) quoque ex traditione reipublicae Bernensis et vestrae instructus erat d. consul de copiis et insidiis papisticis, quas diu simulatione aliarum rerum compararant, subito autem ad ecclesiae dei periculum converterunt.</s>
					<s n="12" xml:lang="la" type="auto">Propterea, cum diversa scriberentur aliunde ab eiusmodi, quae d. legatus proponebat simulans peti supplementum tantum ad regis custodiam contra factiosos quosdam, senatus noster postulatis illius non annuit, sed missis literis ad cnfoederatos monuit, ut rem omnem bene perpendant, suos syndicos huc mittant, quorum opera, quid faciendum, deliberetur.</s>
					<s n="13" xml:lang="la" type="auto">Simul vero et interpres disseminavit exempla quaedam, in quibus omnes extimulat, ut sine ulla mora sese expediant; regem enim cum regno periclitari graviter; quosdam enim ita esse factiosos, ut, nisi divino ope et Helvetiorum strenuitate rex noster (festum Michaelis celebraturus in loco quodam Plays non procul a Parisiis distante) tutatus esset, in vincula ignominiosa esset coniectus, protestans interim gravissime religionis ergo nullas fieri turbas.</s>
					<s n="14" xml:lang="la" type="auto">Decretum insuper erat a magistratu, ut publice in templo statim a concione proclamaretur, ne quis proficisceretur; sed in gratiam Nicolai Bellizarii ommissum nunc est, ne quid vicissim detrimenti merces illius paterentur.</s>
					<s n="15" xml:lang="la" type="auto">Hoc silentium tantum animi adversis partibus addidit, ut iam quoque tympana audirentur, quae tamen imperio quoque magistratus iam siluerunt.</s>
					<s n="16" xml:lang="la" type="auto">Quin et duces, capitanei, signiferi et signa ipsa cum reliquo apparatu in parato esse dicuntur.</s>
					<s n="17" xml:lang="la" type="auto">Sed cum calamitas fidelium subine augeatur et longe diversa quotidie nuntientur, dabitur opera, ut, si fieri potest, omnia impediantur et supprimantur.</s>
					<s n="18" xml:lang="la" type="auto">Noster certe magistratus nunquam annuet; Davosii etiam iampridem sunt edocti; quid Superiores facturi sint, audiemus.</s>
					<s n="19" xml:lang="la" type="auto">Papistae nimirum papistis ferent suppetias; sed et de ipsis dubitamus.</s>
					<s n="20" xml:lang="de" type="auto">Es sagt jedermann, Dietz seie ein voller Krieg.</s>
					<s n="21" xml:lang="la" type="auto">Non feriantur tamen Galli hic, sed omnes occasiones captant, omnes praetextus praetendunt, ut persuadeant nostris religionem non impugnari.</s>
					<s n="22" xml:lang="la" type="auto">Heri quoque sub noctem<note type="margin">a.R.: ... praecptor... manicus, legati scri..., attulit mihi</note> affertur mihi exemplum conscriptum ab interprete de mandato principis Condensis, quod totum fascinatorium esse credo.</s>
				</p>
				<p>
					<s n="23" xml:lang="de" type="auto">Scripam hic infrage Syllabatim: des Herrn Prinzen von Conde Mandat, das er in seinem Namen in Frankreich hat ausgehen lassen: damit keine Person unwissenhaft trägt, aus welcher Ursache Gesagter Herr ein so grosse Anzahl von Edelleiten und andere Personen von ein und der andern Religion gesandt habe, derhalben begehrt er, das männiglich verständigt werden, sämliche Besammlung sie allein aus der Ursache geschehen, das sie den König unertöniglich bitten, er wolle die Stände des Königreichs berufen und gesammeln, und dann Mittel angesehen hätte, damit sein arm Volk der grossen Beschwärnes und Auflegung, so einen durch der Italiener Bosheit aufgelegt sind und täglichen aufgelegt, unbeschwert und entledigt wurden und diese Königreich wiederum in sein erste klare und Klarheit bringen.</s>
					<s n="24" xml:lang="de" type="auto">Von deswegen so befehlt und Gebot abgesagter Herr Prinz allen Personen, welcher Condition und Qualität sie seien, dass sie um der Religion und andern Sachen halben mit Worten oder mit Werken nichts misssagt noch missbraucht bei Verlierung des Lebens, sonderns sollen die einen mit den andern freundlich und friedlich leben, wie dann ihnen durch des Königs Edikt befohlen und geordnet werden.</s>
				</p>
				<p>
					<s n="25" xml:lang="la" type="auto">Haec et alia spargit interpres in Foedera.</s>
					<s n="26" xml:lang="la" type="auto">Sed quis dolum non olfaceret, quasi vero istae difficultates vi quadam et partium dissentione sint amovendae.</s>
					<s n="27" xml:lang="la" type="auto">Bonum quidem esset populum misere excoriatum istis molestiis liberari, si modo venenum non subesset.</s>
					<s n="28" xml:lang="la" type="auto">Sed praetextus est.</s>
					<s n="29" xml:lang="la" type="auto">Nolo te pluribus distinere; festinant mercatores.</s>
				</p>
				<p>
					<s n="30" xml:lang="la" type="auto">Ocyssime.</s>
				</p>
				<p>
					<s n="31" xml:lang="la" type="auto">Curiae 1567. 21. octobris.</s>
				</p>
				<p>
					<s n="32" xml:lang="la" type="auto">Resalutant te omnes boni.</s>
					<s n="33" xml:lang="la" type="auto">Ignosce, quaeso, festinationibus et perpetuo cum ecclesia tota vale, mi pater.</s>
				</p>
				<p>
					<s n="34" xml:lang="la" type="auto">Tuae excellentiae subiectissimus servulus Tobias Ege[nolphus?].</s>
				</p>
				<p>
					<s n="35" xml:lang="la" type="auto">Saluta, quaeso d. Ludovicum Lavaterum.</s>
				</p>
				<p>
					<s n="36" xml:lang="la" type="auto">Amplissimo viro d. m. Heinrycho Bullingero, ecclesiae Tigurinae parocho clarissimo et piissimo, d. patri suo perpetua fide colendo.</s>
				</p>
			</div>
		</body>
	</text>
</TEI>
