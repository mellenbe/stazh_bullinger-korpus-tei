<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11534">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11534</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ex oppido Lypsensi hisce diebus amicus quidam mihi exempla misit publicȩ fidei, quam nostris electoris Saxonis et Hessi titulo Caesar dedit, ad haec et de proscriptionis duarum urbium imperialium suspensione, quae ad te curavi perferenda, ne fores nescius rei in speciem minime improbȩ; modo tam aequis conditionibus tractanda reciperetur caussa religionis, quam amice illi invitantur, qui veram religionem sartam tectam dari nobis cupiunt.</s>
					<s n="3" xml:lang="la" type="auto">Interim rumor est, in hoc illum esse magnis studiis, ut successorem sibi Augustum fratrem Ferdinandum faciat, quod aegerrime assecuturum putatur.</s>
					<s n="4" xml:lang="la" type="auto">Tanta est Ratisbonȩ caritas rerum omnium, ut legati urbium nonnullarum iumenta remiserint, quo tolerabilior esse sumptus ratio possit.</s>
					<s n="5" xml:lang="la" type="auto">Proinde sunt qui dicant, Augustam Vindeliciae comitia translatum iri; paratissimam enim et undique asportabilem copiam haec urbs habet, qua multis de caussis Ratisbona destituitur.</s>
					<s n="6" xml:lang="la" type="auto">Sunt qui consulto admissam caritatem putent, quo citius caussari Caesar soluta comitia possit.</s>
					<s n="7" xml:lang="la" type="auto">Huic enim uni datur opera, ut auxilium ordines contra Turcam praestent Ferdinando.</s>
					<s n="8" xml:lang="la" type="auto">Quod si daretur ante negotium religionis confectum, dubium non est, quin nostri rursum et oleum, quod dicitur, et operam perdiderint, etiamsi sunt qui nominatim evocatum ad comitia Paulum pontificem a Caesare ferant.</s>
					<s n="9" xml:lang="la" type="auto">Sed de his rumorum flatibus nil habemus certi, nisi quod certum est, Turcam gravissime imminere Pannoniis.</s>
					<s n="10" xml:lang="la" type="auto">Vale et remitte, ubi datur, exempla.</s>
				</p>
				<p>
					<s n="11" xml:lang="la" type="auto">Celerrime.</s>
					<s n="12" xml:lang="la" type="auto">S.Galli, quarto die Aprilis, anno MDXLI.</s>
				</p>
				<p>
					<s n="13" xml:lang="la" type="auto">Vadianus tuus.</s>
				</p>
				<p>
					<s n="14" xml:lang="de" type="auto">An Meister Heinrichen Bullinger, Predikanten Zürich.</s>
				</p>
			</div>
		</body>
	</text>
</TEI>
