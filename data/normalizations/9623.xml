<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9623">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9623</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scis, dilecte frater, instare septimanam, in qua quotidie propemodum concionandum est, ut non dicam de viribus meis afflictis, id quod refero, ne c[auss]am ignores, si et nunc brevis sum in scribendo et forte intra dies 14 proximos tacuero, nisi forte necessitas aliqua ad scribendum impulerit.</s>
				</p>
				<p>
					<s n="3" xml:lang="la" type="auto">De Ganthnero corrupto sectis et seditioso maliciosoque homine statueram nihil amplius dicere.</s>
					<s n="4" xml:lang="la" type="auto">Meministi, quid ultime de ipso ad te scripserim; nisi hic homo coherceatur, magnum ecclesiae malum dabit, ac magistratus recte de illo statuerat, si modo, ut ille pertinaciter in malo pergit, magistratus quoque sua decreta exequeretur.</s>
					<s n="5" xml:lang="la" type="auto">Abhorret ille a coena domini, quia vinculum est unionis, 1.</s>
				</p>
				<p>
					<s n="6" xml:lang="la" type="auto">Cor. 10., a qua ille abhorret; non est membrum ecclesiae, ergo nobiscum communicare abhorret.</s>
					<s n="7" xml:lang="la" type="auto">Commentatur de dignitate, quasi vero in nobis sit dignitas et non potius in fide in sanguinem Christi.</s>
					<s n="8" xml:lang="la" type="auto">Fideles digni sunt non propter sua merita, sed quia fide purgata sunt eorum corda, Ioan. 15., Actorum 15.</s>
					<s n="9" xml:lang="la" type="auto">Quia ille fide destituitur, a coena abhorret.</s>
					<s n="10" xml:lang="la" type="auto">Mirum dei iudicium est, quod tanto tempore fuit ecclesiae doctor et in summa fidei tam turpem se praebet et quod omnem pudorem abstersit.</s>
					<s n="11" xml:lang="la" type="auto">Misereatur eius dominus et convertat eum aut coherceat.</s>
				</p>
				<p>
					<s n="12" xml:lang="la" type="auto">Pontisellae nostro b[eatae] m[emoriae] gratulor, quod migravit ad dominum et iis malis liberatus est, quibus vereor superstites propter vitam poenitere nesciam implicandos.</s>
					<s n="13" xml:lang="la" type="auto">Si filius eius fide et diligentia patrem referat, non iniquum fuerit, ipsum patri succedere in ludo literario; sic etiam minus aspirabit ad sacram cathedram, a qua ipsum abstrahunt plurima, aetas, imperitia, nulla exercitatio, theologiae peritia etc.</s>
					<s n="14" xml:lang="la" type="auto">Poterat et viduae et aliis eius liberis consuli et gratitudinis praebere argumentum, si filius patri succederet.</s>
					<s n="15" xml:lang="la" type="auto">- Omnino apud magistratum argumentis, non populi seditionibus, quae compescendae sunt, si exoriri velint, omni fide et diligentia constantiaque petendum, ut audaciam episcopi compescat, cui concessum non est, quod putat<note type="margin">dazu a.R.: "Mature praeveniendum sanctis pacificisque admonitionibus."</note>.</s>
				</p>
				<p>
					<s n="16" xml:lang="la" type="auto">Remittatur ad ipsum inquisitor, et ingenue illi scribatur, ne plus praesumat, quam deceat.</s>
					<s n="17" xml:lang="la" type="auto">De decimis, non de religione compositionem esse factam; religionem inviolatam velle permanere.</s>
					<s n="18" xml:lang="de" type="auto">Bischof, München und Pfaffen tun wie die bösen Buben, die mit einem Bängel in ein Baum werfen; fallt Nisswas, so lesen s'off und werft mehr; fallt nichts und beschreigt man sie darob, so sprechens:</s>
				</p>
				<p>
					<s n="19" xml:lang="de" type="auto">"Was schäds, wenn es geraten wäre?"</s>
					<s n="20" xml:lang="de" type="auto">Und laufend unverschämt davon etc.</s>
				</p>
				<p>
					<s n="21" xml:lang="la" type="auto">Austriaci antiquum obtinent.</s>
					<s n="22" xml:lang="la" type="auto">Saepe mihi in memoriam revocant historiam Ioachimi, Iechoniae et Zedechiae regum; faxit dei misericordia, ne aliquando tale quid experiamur!</s>
					<s n="23" xml:lang="la" type="auto">Antverpia scribitur 12. martii classem Turcicam esse in mari et Hispanicas aliquot naves submersisse et coepisse; sed quia vos nihil huius narratis, qui viciniores Italiae estis, vanum esse existimo.</s>
				</p>
				<p>
					<s n="24" xml:lang="la" type="auto">Principis Auriaci res non malo loco sunt hactenus.</s>
					<s n="25" xml:lang="la" type="auto">Certiora scribam, cum redierint mercatores Franckfordia.</s>
					<s n="26" xml:lang="la" type="auto">Ex Gallia qui veniunt, omnia tumultibus impleta referunt, sed nihil certi.</s>
					<s n="27" xml:lang="la" type="auto">5 Pagi nostri adhuc cum Schafhusianis de Paradyso contendunt; utinam non fiat ex paradyso infernus!</s>
					<s n="28" xml:lang="la" type="auto">Piget de his scribere.</s>
				</p>
				<p>
					<s n="29" xml:lang="la" type="auto">Iosiam accessi; is hactenus neminem assequi potuit, cui crederet literas.</s>
					<s n="30" xml:lang="la" type="auto">Tibi ordinavit exemplum libri sui De praesentia Christi, ita et Campello et Lentulo singulos et praeterea exemplum suae bibliothecae Campello.</s>
					<s n="31" xml:lang="la" type="auto">Hodie fecit ei spem Martinus Goblerus, quod in vasculum concludere velit et vobis adferre.</s>
				</p>
				<p>
					<s n="32" xml:lang="la" type="auto">Vale aeternum.</s>
					<s n="33" xml:lang="la" type="auto">Saluta d. d. consules, d. Gregorium, Victorem, F[ranciscum] Bellincetum etc.</s>
				</p>
				<p>
					<s n="34" xml:lang="la" type="auto">Ocyssime.</s>
					<s n="35" xml:lang="la" type="auto">2. aprilis 1574.</s>
				</p>
				<p>
					<s n="36" xml:lang="de" type="auto">Ich fürchte, es sei einen roten Gumpist kochte zu Innsbruck.</s>
				</p>
				<p>
					<s n="37" xml:lang="la" type="auto">Dominus evertat consilia prava!</s>
				</p>
				<p>
					<s n="38" xml:lang="la" type="auto">Bullingerus tuus.</s>
				</p>
				<p>
					<s n="39" xml:lang="de" type="auto">Dem wohlgelehrten, frommen und getreuen h. Tobia Eglin, Pfarrerin zu S. Martin zu Chur, meinem lieben Herren und Bruder.</s>
				</p>
			</div>
		</body>
	</text>
</TEI>
