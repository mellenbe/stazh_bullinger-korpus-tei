<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9128">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9128</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ab humanitate tua veneranda, clarissime vir et pater in Christo summe colende, ternas intra octiduum fere literas accepi; binae priores simul ad me ultima novembris allatae sunt, alterae Latine, alterae Germanice scriptae.</s>
					<s n="3" xml:lang="la" type="auto">Quae vero in Germanicis, ut d. d. consulibus communicarem, mandabas, statim absque mora communicavi, qui tibi reverenter gratias agunt.</s>
					<s n="4" xml:lang="la" type="auto">Quae de nephariis adversariorum contra nos conspirationibus senatus noster a vestro accepit, legi videoque dominum sedulo adhuc inter nos vigilare, quantumvis nos torpeamus.</s>
					<s n="5" xml:lang="la" type="auto">De confoderatione cum imperatore et aliis imperii statibus accepi sententiam tuam, quae cum mea per omnia congruit, et quae prudens ille et magni in imperio nominis amicus tuus monet, ea ex ipsissimo meo pectore scribit.</s>
					<s n="6" xml:lang="la" type="auto">Non interim neque nos a christianis principibus deserimur nec ipsi deserimus illos, si res et necessitas ita postulet, etiamsi publicum inter nos foedus non feriatur.</s>
				</p>
				<p>
					<s n="7" xml:lang="la" type="auto">"Etenim si christiana et syncera inter nos concordia et caritas vigeret, nequaquam malefidis istis confoederationibus opus haberemus, sed in necessitate ultro nos mutuum iuvaremus."</s>
					<s n="8" xml:lang="la" type="auto">Quid stella illa, quae me mirifice afficit, portendat, tempus docebit.</s>
					<s n="9" xml:lang="la" type="auto">D. doctor Burgoverus non iudicat neque cometam esse neque in cometarum regione, sed supra lunae orbem in ipso aetere consistere<note target="fn1" type="footnote"/>, de quo tamen adhuc haesito.</s>
					<s n="10" xml:lang="la" type="auto">Iustis instrumentis destituimur; attamen locum illius post sellam Cassiopeae et vel in ipso arctico circulo vel ab eodem non procul esse et in ipso Tauro, cui et nostr subiacet Helvetia, deprehendimus et cernimus.</s>
					<s n="11" xml:lang="la" type="auto">Constituit autem, quod miror, iustam crucis formam cum tribus aliis in configuratione Cassiopeae stellis, quarum una est in sinistro illius cubito, altera in genu, tertia in ipsa sella; Perseus vero sua manu quasi manubrium crucis apprehendens ipsam sublimem gestare videtur.</s>
					<s n="12" xml:lang="la" type="auto">In circumvolutione crucis stella illa nova semper ad poli altitudinem respicit ut caput Christi in cruce exaltatum, duae laterales stellae utranque manum extensam et infima seu remotior a polo conunctionem pedum designare videatur.</s>
					<s n="13" xml:lang="la" type="auto">Qua figura alii forte iudicabunt Christum in suis membris crucifixum esse aut etiam paulo post amplius crucifigendum fore, alii, qui stellae aspectus amabilis et crucis figura victoriosa existat, interpretabuntur forte Christum ulturum bestiae Romanae caedem per quendam Persea; erunt forte, qui dicent hanc constellationem esse illud filii hominis signum in coelo de quo Christus vaticinetur Matth. 24.</s>
				</p>
				<p>
					<s n="14" xml:lang="la" type="auto">Quicquid sit, nemo hominum attonitus ut reliquos cometas et cum formidine, sed potius singulari delectatione aspicit, ut omnes non maleficam, sed beneficam fore, ut astrologi loquuntur, sperent.</s>
					<s n="15" xml:lang="la" type="auto">Non certe trahitur ut reliqui cometae a maleficis Marte et Saturno, sed meo iudicio a vicino Iove, mane suaviter orientem Luciferum atque ipsum etiam solem aspiciens, imo quasi Lucifero et soli obviam veniens.</s>
					<s n="16" xml:lang="la" type="auto">Quare utinam, quod tua humanitas exoptat, ipsum iustitiae solum glorioso suo adventu nobis secum adducat aut saltem heroem aliquem exuscitet spirituque sapientiae et fortitudinis induat, per quem dominos blasphemos et sanguinarios antichristi satellites compescat et conterat.</s>
				</p>
				<p>
					<s n="17" xml:lang="la" type="auto">Sed haec loquacius et ociosius forte, quam decebat.</s>
					<s n="18" xml:lang="la" type="auto">Venio igitur ad tertiam epistolam, in qua consulis, ut epistolam illam antichristi spiritu scriptam in Germanicam linguam aspersis brevibus scholiis conversam imprimi curem<note target="fn2" type="footnote"/>.</s>
					<s n="19" xml:lang="la" type="auto">Hoc equidem pro virili iam effecissem, si epistola tua maturius ad me lata fuisset; faciam autem deo volente, ut brevi exemplum eius scripti habeas, ut videlicet tua censura emendatum imprimatur et publicetur.</s>
				</p>
				<p>
					<s n="20" xml:lang="la" type="auto">Dominus Iesus tuam humanitatem nobis incolumem ad consolationem et confirmationem ecclesiae suae ut benigne conservet, toto omnes pectore precamur.</s>
				</p>
				<p>
					<s n="21" xml:lang="la" type="auto">Resalutant tuam humanitatem omnes fratres reverenter cum caeteris amicis omnibus.</s>
					<s n="22" xml:lang="la" type="auto">Salutamus et fratres omnes, qui vobiscum sunt.</s>
				</p>
				<p>
					<s n="23" xml:lang="la" type="auto">Vale.</s>
					<s n="24" xml:lang="la" type="auto">Datum festinanter ipso solstitii die, quae est 10. decembris, anno 1572.</s>
				</p>
				<p>
					<s n="25" xml:lang="la" type="auto">Tuae humanitatis studiosissimus Iohannes Conradus Ulmerus.</s>
					<s n="26" xml:lang="la" type="auto">Clarissimo viro atque eximio Iesu Christi servo d. Henrico Bullingero seniori, ecclesiae Tigurinae antistiti fidelissimo, domino et patri suo in Christo summe colendo.</s>
				</p>
				<p>
					<s n="27" xml:lang="de" type="auto">Dem hochgelehrten Herren Heinrich Bullingern zu Zürich, dem Eltern etc.</s>
				</p>
				<p>
					<note type="remark">[Darunter von Bullingers Hand:]</note>
					<s n="28" xml:lang="la" type="auto">"Expositio stellae, quae apparuit mensibus novembri et decembri 1572."</s>
				</p>
			</div>
		</body>
	</text>
</TEI>
