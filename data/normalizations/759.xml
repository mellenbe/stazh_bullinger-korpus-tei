<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization759">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #759</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Argentinae 12. decembris 1549.</s>
				</p>
				<p>
					<s n="2" xml:lang="la" type="auto">Salutem et pacem per dominum nostrum Iesum Christum!</s>
					<s n="3" xml:lang="la" type="auto">Humanitatis tuae praeclara in me ostensa offitia, quum iam Tiguri essem, non sinunt etiam inter maximam negotiorum turbam immemorem esse promissi.</s>
					<s n="4" xml:lang="la" type="auto">Cupiebas, Bullingere amicissime, ut saepius scriberem; quod iam incipio, licet materia scribendi non fere supersit.</s>
					<s n="5" xml:lang="la" type="auto">Ex Anglia quicquid audiri potest, audies nimirum ex literis dilecti nostri Richardi Hillis, neque quicquam ego novarum percepi, quam quod Pagetius quidam, vir omnibus modis bonus, praeses Walliae sit creatus.</s>
					<s n="6" xml:lang="la" type="auto">Quaenan Wallia sit, quis Pagetus, indicabunt tibi et Butlerus et Halesius.</s>
					<s n="7" xml:lang="la" type="auto">Caetera adhuc omnia manent eo, quo fuerant statu et ordine a capto protectore, de quo ne verbum quidem adhuc scribitur, quam quod detineatur carcere.</s>
					<s n="8" xml:lang="la" type="auto">De Caesaris ad nos adventu omnia incerta sunt, neque creditur ante ver venturum.</s>
					<s n="9" xml:lang="la" type="auto">Certant sacrificuli et episcopus, ut missa natali die reducatur ad nos; quid fiet, expectabitur.</s>
				</p>
				<p>
					<s n="10" xml:lang="la" type="auto">Dominus noster Iesus Christus propter misericordiam nos ab omni errore inviolatos servet, amen.</s>
					<s n="11" xml:lang="la" type="auto">Tibi cum uxore habeo immortales gratias propter vestra in me benefitia, cui meo et uxoris nomine salutem dices.</s>
					<s n="12" xml:lang="la" type="auto">Literas, quas hic inclusi, oro per veredarios certos mittas, alias quidem ad Arow, alteras Constantiam.</s>
					<s n="13" xml:lang="la" type="auto">Est quaedam honesta mulier, cuius maritus iam per annum Constantiae inservivit viduae; promisit se venturum huc ad natale Christi iamque scripsit contrarium; uxor rescribit cupitque, ut tuto et certo perferantur idque, quam citissime fieri potest.</s>
					<s n="14" xml:lang="la" type="auto">Bene vale.</s>
				</p>
				<p>
					<s n="15" xml:lang="la" type="auto">Tuus Burcherus Anglus.</s>
				</p>
				<p>
					<note type="address">[Adresse:]</note>
					<s n="16" xml:lang="de" type="auto">Dem ehrsamen, weisen Herrn Heinrich Bullinger, Predikanten, meinem günstigen Herrn und lieben Freunde.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
