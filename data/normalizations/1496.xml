<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1496">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1496</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Non potui adhuc, vir clarissime, tuis novissimis literis respondere, nec hodie licet propter innumera negocia et Gallicos tumultus, quos si scirem diutius durare et ecclesiae hoc nebuloso tempore non posse prodesse, certe huic legationi renunciarem.</s>
					<s n="2" xml:lang="la" type="auto">Video enim r[egiam] m[aiestatem] non tantum pro negociis Helveticis, sed fere pro omnibus aliis in me respicere et nihil velle me inconsulto agere.</s>
					<s n="3" xml:lang="la" type="auto">Sed tantam provinciam non possum ferre et humeri mei illam recusant.</s>
					<s n="4" xml:lang="la" type="auto">Quum Mavilliacus esset apud Cesarem legatus, melius mecum agebatur, quod de multis scriberet, que iam mihi uni commissa sunt, homin certe maxime valetudinario, mallemque quietus domi agere, quam tantis et seriis negociis obrui.</s>
					<s n="5" xml:lang="la" type="auto">Intellexisti, puto, a legatis Tigurinis, quod in causa concilii Tridentini actum sit; mitto tamen exemplar literarum, quas r[egia] m[aiestas] in hoc negocio in novissimis comitiis offerri iussit; eas Germanice per interpretes regios curavi describi.</s>
					<s n="6" xml:lang="la" type="auto">Rex ma<note type="margin">a.R.: ..., regia maiestas od. magnam?</note> dedit operam, ut responderetur calumni[i]s Cesaris de adventu Turcae in christianum orbem.</s>
					<s n="7" xml:lang="la" type="auto">Libellus ad me missus est; sed quia est Gallice scriptus, ad te non mitto; sed brevi fiet Germanicus.</s>
					<s n="8" xml:lang="la" type="auto">Quantum ad privillegium attinet De animalibus, necesse est, ut doctor ille medicus memoriale adhuc mittat; nam secretarius, cui iniunctum erat expedire privillegium, ab aula discedens ad me scripserit, quod propter absentiam cancellarii non potuisset mittere, et ne res maneret infecta dedisse curam genero suo, qui primo tempore ad me mitteret.</s>
					<s n="9" xml:lang="la" type="auto">Quod cum urgerem per unum ex meis, quem in aulam misi, non potuit inveniri memoriale, et perditum puto in tanta chartarum numero.</s>
					<s n="10" xml:lang="la" type="auto">Quare rogo, ut illico ad me mittatur, et curabo privillegium expediri, ut mihi promissum est.</s>
					<s n="11" xml:lang="la" type="auto">Nunc Cameracum in Sabodia proficiscor propter subcensionem militum Helveticorum iussu r[egiae] m[aiestatis] nec potero redire ante tres hebdomadas.</s>
					<s n="12" xml:lang="la" type="auto">Si quid a me scribere velis, poteris ad Calvinum mittere; nam per Gebenas sum transiturus.</s>
					<s n="13" xml:lang="la" type="auto">Bene vale.</s>
				</p>
				<p>
					<s n="14" xml:lang="la" type="auto">Solodori 4. decembris 1551.</s>
				</p>
				<p>
					<s n="15" xml:lang="la" type="auto">Tuus ex animo Maurilius Musaeus.</s>
				</p>
				<p>
					<note type="address">[Adresse von anderer Hand:]</note>
					<s n="16" xml:lang="de" type="auto">Dem hochgelehrten, frommen, vornehmen, weisen Herren Heinrichen Bullingern, Verkünder des göttlichen Wortes Zürich, meinem günstigen, lieben Herren.</s>
					<s n="17" xml:lang="de" type="auto">Zürich.</s>
				</p>
				<p>
					<note type="remark">[Darunter von Bullingers Hand:]</note>
					<s n="18" xml:lang="la" type="auto">In decembri 1551.</s>
				</p>
			</div>
		</body>
	</text>
</TEI>
