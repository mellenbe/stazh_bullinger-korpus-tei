<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9977">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9977</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in Christo.</s>
					<s n="2" xml:lang="la" type="auto">Clarissime vir, reverende in Christo pater, literas vestras aliena manu scriptas ex Thermis ad me miserunt dominae meae generosae.</s>
					<s n="3" xml:lang="la" type="auto">Quae responsione non valde indigent; spero enim priores meas literas (quibus reverentiae vestrae vestras mihi redditas esse significavi) ad vos certo pervenisse.</s>
					<s n="4" xml:lang="la" type="auto">De Schmidlino nihil amplius audimus; increbuerat rumor illum brevi Memmingam venturum, sed sedatus est.</s>
					<s n="5" xml:lang="la" type="auto">Quin et Memmingenses multo modestiores quam hactenus esse in cathedris perhibentur; quid causae subsit, scire non possum.</s>
					<s n="6" xml:lang="la" type="auto">D. Ioannes Rivulus ad me misit binas literas, ut eas ad vestram reverentiam perferendas certo curem, in quibus vestrae reverentiae officii deserti rationem opinor reddit.</s>
					<s n="7" xml:lang="la" type="auto">Spero illum brevi nos visitaturum.</s>
				</p>
				<p>
					<s n="8" xml:lang="la" type="auto">Dominus meus generosus cum coniuge et sorore feliciter, deo sit laus, domum pervenit.</s>
					<s n="9" xml:lang="la" type="auto">Scribere non possum, quantopere vestram et vestratium pietatem, humanitatem, comitatem, hospitalitatem innumeraque in illos collata officia praedicent; devinxistis illis humanitatis officiis adeo illorum animos, ut vobis vicissim inservire dummodo daretur occasio, summopere cupiant atque laborent.</s>
					<s n="10" xml:lang="la" type="auto">Vestra etiam pia et gravis admonitio apud ipsos non carebit fructu.</s>
					<s n="11" xml:lang="la" type="auto">Ego cum dolore ex iisdem cognovi vestram reverentiam adhuc graviter decumbere; dominus eam clementer restituat atque sustentet.</s>
				</p>
				<p>
					<s n="12" xml:lang="la" type="auto">Salutato meo nomine reverendum virum d. Iosiam Simlerum, generum vestrum dilectum, et humanissimum et officiosissimum senem d. Ioannem Hallerum, filium item vestrum Heinrychum, veterem meum amicum, aliosque vestros collegas, dominos et fratres meos reverenter colendos.</s>
					<s n="13" xml:lang="la" type="auto">Bene et feliciter valeat vestra reverentia.</s>
				</p>
				<p>
					<s n="14" xml:lang="la" type="auto">Datae Grunebach 3. iulii anno 1575.</s>
				</p>
				<p>
					<s n="15" xml:lang="la" type="auto">Vestrae reverentiae addictissimus Georgius Kugelman, ecclesiae Grunebacensis minister.</s>
				</p>
				<p>
					<s n="16" xml:lang="la" type="auto">Clarissimo reverendoque viro d. Heinrycho Bullingero seniori, ecclesiae Tigurinae antistiti primario, domino et patri suo in Christo reverenter colendo.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
