<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11627">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11627</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Gratissima fuit mihi epistola<note target="fn1" type="footnote"/> tua, <persName ref="p57" cert="high">Erbi</persName> doctissime, cum quod omnia tua mihi longe gratissima sunt, tum quod singularem quendam amorem et studium in pietatem sanctissimum referre viderentur.</s>
					<s n="3" xml:lang="la" type="auto">Alit praesens hoc saeculum<pb type="edition" next="348"/> monstrum, et excludet tandem basiliscum;<note target="fn2" type="footnote"/> verum dominus de pietatis studioso quolibet per prophetam suum dixit: „Super aspidem et basiliscum ambulabis, conculcabis leonem et draconem“ [Ps 91, 13 (90, 13 Vulg.)].</s>
					<s n="4" xml:lang="la" type="auto">Innitamur ergo in periculosissimis illis temporibus vero, vivo et aeterno deo, innitamur verbo veritatis nuspiam ab illo vel latum, quod dici solet,<note target="fn3" type="footnote"/> culmum recedentes, et liberabimur certo a consiliis impiorum.</s>
					<s n="5" xml:lang="la" type="auto">Saepe mecum tacitus deploro nostri saeculi ingratitudinem et inofficiosum offitium<note target="fna" type="footnote"/>.</s>
					<s n="6" xml:lang="la" type="auto">Sunt enim, qui nihil nisi plaustra evangelii vehere videri volunt, sed si merx ipsorum lustretur, rectius hypocrisis est.</s>
					<s n="7" xml:lang="la" type="auto">Ore tinniunt evangelium, operibus exprimunt diabolum.</s>
					<s n="8" xml:lang="la" type="auto">Ubi his larvam detraxeris, ira et furore ac veneno aspidis superant et basiliscos.</s>
					<s n="9" xml:lang="la" type="auto">Sunt rursus alii,<note target="fn4" type="footnote"/> qui noctes atque dies de reformanda ecclesia cogitant, ita tum reformant, ut papistae nunc maiorem quam unquam conceperint spem fore, ut propius ad ipsos accedant sua sponte, non armis coacti, sed suis consiliis datis evangelici.</s>
					<s n="10" xml:lang="la" type="auto">Horum opera et inoffitiosa diligentia impingunt simplices, infirmi suspendunt iuditia et putant satius esse in infirmitate sic manere ac eventum rei operiri quam nunc quidem plene veritatem discere et eandem mox dediscere.</s>
					<s n="11" xml:lang="la" type="auto">Haec scilicet sunt tempora nostra, ut tibi subscribam parturire praesens seculum monstrum ingens.</s>
					<s n="12" xml:lang="la" type="auto">Parturiat ergo, quicquid parturit; curemus nos, ut permultos per evangelium generemus.</s>
					<s n="13" xml:lang="la" type="auto">Si illi, quorum ex offitio intererat, suam operam non conferunt aut gravatim vel segniter conferunt, curemus, ne quid a parte<note target="fnb" type="footnote"/> nostra neglectum videri possit, doceamus, increpemus opportune et inportune,<note target="fn5" type="footnote"/> roboremus, sublevemus, stabiliamus, oremus ex animo dominum, qui preces suorum nunquam non exaudit.</s>
					<s n="14" xml:lang="la" type="auto">Aderit in tempore invocantibus nomen suum<note target="fn6" type="footnote"/>.</s>
					<s n="15" xml:lang="la" type="auto">Ipsi gloria!</s>
				</p>
				<p>
					<s n="16" xml:lang="la" type="auto">Vale, charissime mi frater, et dominum ora pro nobis.</s>
					<s n="17" xml:lang="la" type="auto">Tiguri, 13. novembris anno 1541.</s>
				</p>
				<p>
					<s n="18" xml:lang="la" type="auto"><persName ref="p114" cert="high">Leo</persName><note target="fn7" type="footnote"/>, <persName ref="p145" cert="high">Megander</persName> etc. salutant te.</s>
					<s n="19" xml:lang="la" type="auto">H. Bullingerus tuus.</s>
				</p>
				<p>
					<note type="address">[Adresse auf der Rückseite:]</note>
					<s n="20" xml:lang="la" type="auto">Domino Matthiae <persName ref="p57" cert="high">Erbio</persName>, Richenvillae<note target="fn8" type="footnote"/> antistiti piissimo ac vigilantissimo, amico et fratri colendissimo suo.</s>
					<s n="21" xml:lang="de" type="auto">Dem Pfarrer zu Reichenweiler<note target="fnc" type="footnote"/>.</s>
				</p>
			</div>
		</body>
	</text>
</TEI>
