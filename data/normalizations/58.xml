<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization58">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #58</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Scripsi ante menses 4 tuae humanitati, vir ornatissime, easque literas curavi pervenire ad manus d. Frechti, Ulmensis ecclesiae antistiti[s], ut per hunc ad te Ulma Tygurum transmitterentur, speroque tibi redditas.</s>
				</p>
				<p>
					<s n="2" xml:lang="la" type="auto">Continebatur autem iis petitio, ut dignareris aliquam mihi locare operam in promovenda mihi aut iuvenibus Veteranis nomine meo ac procuranda solutione, eaque si praestita esset, efficeres id per literas Veteranorum amicis ipsorum significari, quo ab his mihi satisfieret citius.</s>
					<s n="3" xml:lang="la" type="auto">Nam ab his nonnisi 40 aureos accepi; reliquos 34 ac semiquinque bazenos et albas quatuor non potui honeste postulare ab invitis, propterea quod neque ego neque illi certiores facti sumus usque adhuc, an nostri Veterani iuvenes, quod mihi a iuvenibus vestris debetur, mea causa acceperint, nisi quod Henricus Faber solus mihi soli perscripsit recepisse eos aliquam debitae mihi pecuniae partem; quantum vero, non expressit, reliquam autem brevi recepturos.</s>
					<s n="4" xml:lang="la" type="auto">Verum suspectum habuere amici Veteranorum scriptum illud ac propterea integram mihi solutionem praestare renuerunt.</s>
				</p>
				<p>
					<s n="5" xml:lang="la" type="auto">Quamobrem, si illas priores meas ea de re literas non recepit humanitas tua, excusatum te habeo, ut maxime neque his nunc instantibus nundinis integro mihi satisfactum sit.</s>
					<s n="6" xml:lang="la" type="auto">Fieri enim posset (quod tamen non ausim mihi de iuvenibus vestris polliceri), ut, cum solvere per inopiam non statim queant, affirment tamen apud vos mihi satisfactum esse.</s>
				</p>
				<p>
					<s n="7" xml:lang="la" type="auto">Praeterea inclusae erant literis illis meis theses Theobaldi nostri antipaulinae excusae,<note target="fna" type="footnote"/> quas adhuc usque pertinacissime ut similes alias defendit et mordicus tuetur; integrum ea de re conscripsit librum et cupit in lucem ędere, si od[?] impetrare possit a proceribus ecclesiae nostrae.</s>
					<s n="8" xml:lang="la" type="auto">Summa: schwermerus est insigniter hypocrisi instructus et munitus.</s>
					<s n="9" xml:lang="la" type="auto">Ex cordatis viris nemo est, quod sciam, qui non cuperet eum ministerio et albo ecclesiae nostrę exclusum; sed absque consensu nostri illustrissimi principis id fieri nequit.</s>
					<s n="10" xml:lang="la" type="auto">Rediit Cassellis huc et agit veterem Theobaldum.</s>
				</p>
				<p>
					<s n="11" xml:lang="la" type="auto">Schola nostra cępit rursum florere satis pro temporum horum iniuria, neque quicquam certi periculi imminet, quod sciam.</s>
					<s n="12" xml:lang="la" type="auto">Quamobrem non desuaserim, si vobis ita videatur, plures ad nos transmittere iuvenes.</s>
					<s n="13" xml:lang="la" type="auto">Quod ad me attinet, polliceor vobis omnem meam operam, studium atque fidem.</s>
					<s n="14" xml:lang="la" type="auto">Viliori nunc pretio emuntur omnia, ac si mihi ita commendentur, efficiam, ut nonnisi necessarias libros et vestes sibi comparent atque longe minus insumant, praesertim, si mihi cohabitent, ut nunc commode poterunt.</s>
				</p>
				<p>
					<s n="15" xml:lang="la" type="auto">Praeterea, quod scribam, nihil est.</s>
					<s n="16" xml:lang="la" type="auto">Rogo igitur, boni consulas, quae mihi per temporis angustiam obiter exciderunt.</s>
				</p>
				<p>
					<s n="17" xml:lang="la" type="auto">Bene vale cum tota familia tua.</s>
					<s n="18" xml:lang="la" type="auto">Salutabis meo nomine mihi observantissimos[!] et reverendos viros d. Chunradum Pellicanum, Theodorum Bibliandrum, Gesnerum, Gvaltherum, Otthonem et reliquos omnes bonos viros.</s>
				</p>
				<p>
					<s n="19" xml:lang="la" type="auto">Tuae celsitudini addictissimus Wigand Happel.</s>
				</p>
				<p>
					<note type="address">[Adresse:]</note>
					<s n="20" xml:lang="la" type="auto">Clarissimo viro domino Heinricho Bullingero, Tygurinae ecclesiae antistiti dignissimo, domino et pręceptori suo sancta fide colendo.</s>
					<s n="21" xml:lang="de" type="auto">Zürich.</s>
				</p>
			</div>
		</body>
	</text>
</TEI>
