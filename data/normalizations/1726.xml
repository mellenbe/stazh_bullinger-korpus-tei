<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1726">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1726</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Heri tuas accepi literas, vir clarissime, et priores acceperam, quibus ob infinita negocia, adversam valetudinem et aliquam etiam ingenii tarditatem, ne me omnino excusem, non respondi.</s>
					<s n="2" xml:lang="la" type="auto">Fasciculum tamen tum ad Schertelinum misi; verum nihil respondit, quemadmodum nec a suo discessu aliquid scripsit.</s>
					<s n="3" xml:lang="la" type="auto">Libellos tuos Germanicos accepi, pro quibus ago gratias, quorum unum... Sulsero dedi qui eo die me adiit.</s>
					<s n="4" xml:lang="la" type="auto">Video certe, ut predixeras, accidisse; verum res non sunt in tam misero statu apud Argentinenses, ut fuit periculum, non eorum prudentia, sed bonitate et misericordia dei, qui eorum facilitate bene usus est.</s>
				</p>
				<p>
					<s n="5" xml:lang="la" type="auto">Adventus enim Cesaris plus timoris quam incommodi attulit, quamvis, si omnia diligenter expendamus et futura respiciamus, reperimus non parum incommodasse Argentinamque ut suam agnoscere, que/o suae existimationis et libertatis iacturam fecerit.</s>
					<s n="6" xml:lang="la" type="auto">Hesit illic per quattuor horas et egressus civitatem ad medium milliare pernoctavit.</s>
					<s n="7" xml:lang="la" type="auto">Admissus fuit cum bis mille equitibus; quantum ad ceremonias, puto te iam intellexisse.</s>
					<s n="8" xml:lang="la" type="auto">Proficiscitur Haganoem versus et Luxemburgum, ut possit succurrere Theodori villae, que obsessa a nostris magna laborat inopia.</s>
					<s n="9" xml:lang="la" type="auto">Voluerunt mille et quingenti milites alimoniam inferre; sed a duce Guysie, qui exercitui nostro preest, deleti sunt.</s>
					<s n="10" xml:lang="la" type="auto">Reginae quoque Mariae exercitus cladem aliquam accepit.</s>
					<s n="11" xml:lang="la" type="auto">Haec omnia diligentius venientem... expectant.</s>
					<s n="12" xml:lang="la" type="auto">Rex convocavit totam suam nobilitatem et initio proximi mensis ipse in persona in castris erit cum marchione Brandeburgensi, qui regius totus factus expectabit Cesarem, et certe, si serio Cesar velit alimoniam in Theodori villam, venietur ad manus.</s>
					<s n="13" xml:lang="la" type="auto">Miror vestros Helvetios tam taciturnos hoc tempore, quum eo tempore, quo rex in Alsatia erat, uno quoque mense celebrabant comitia.</s>
					<s n="14" xml:lang="la" type="auto">Dominus Vendomius tria castra expugnavit, quorum unum dicebatur inexpugnabile, et omnes hostes, qui pro custodia aderant, qui fuerunt quingenti, occisi sunt exceptis quinque... non tam a nostris quam igne, qui eorum tormenta et munitiones invasit, casu an data opera factum sit, nescitur, de mortuis certum est.</s>
					<s n="15" xml:lang="la" type="auto">Non possum tibi satis dignas agere gratias, quod ad me tam sepe scribas, et rogo, ut pro solita benevolentia, quod fecisti, pergas.</s>
					<s n="16" xml:lang="la" type="auto">Ego vicissim idem faciam et, si quid dignum intelligam, ad te scribam.</s>
					<s n="17" xml:lang="la" type="auto">Haec obiter nunc scribo, nam ob occupationes totam noctem insomnem duxi.</s>
				</p>
				<p>
					<s n="18" xml:lang="la" type="auto">Bene vale.</s>
					<s n="19" xml:lang="la" type="auto">Basileae 25. septembris 1552.</s>
					<s n="20" xml:lang="la" type="auto">Tuus Maurilius Musaeus.</s>
				</p>
				<p>
					<s n="21" xml:lang="la" type="auto">Clarissimo et doctissimo viro d. Henricho Bulingero, Tigurino ecclesiastae, amico charissimo.</s>
				</p>
				<p>
					<s n="22" xml:lang="la" type="auto">Tiguri.</s>
				</p>
				<p>
					<note>[Vermerk von Bullingers Hand:]</note>
					<s n="23" xml:lang="de" type="auto">25. Septembris 1552.</s>
					<s n="24" xml:lang="la" type="auto">Ultimae hae sunt.</s>
					<s n="25" xml:lang="la" type="auto">Moritur enim Basileae in bona fide 17. octobris.</s>
					<s n="26" xml:lang="de" type="auto">Herren Marlets, des französischen Boten, Brief von Solenthur, Basel und Baden geschrieben 1551. 1552.</s>
				</p>
			</div>
		</body>
	</text>
</TEI>
