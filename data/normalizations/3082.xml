<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3082">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3082</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Ioannes Adamus Schad, conterraneus tuus, meus autem concivis, hisce diebus me convenit significans se, cum iam paupertate premeretur bonisque suis exutus esset, eo redactum, ut alia via rationibus suis consulere cogeretur quam antehac, petiitque, ut ipsi mutuo darem aliquantam summam pecuniarum, ut sibi isthic merces comparare queat, quibus sperat se facile et cum fructu victurum.</s>
					<s n="3" xml:lang="la" type="auto">Ego cum pecunias non haberem in numerato nollemque amicum inopem penitus reiicere, hac via me ipsius necessitati consulturum speravi, si erga Ioannem Rempf, qui eiusmodi merces venditat, sponsor essem pro decem guldinis, quos vocant, ut nisi in annum eos creditori renumeret, ego ipsi absque aliqua ipsius noxa satisfacerem.</s>
					<s n="4" xml:lang="la" type="auto">Placuit ipsi negotium; veretur tamen, cum ipsi ne a facie quidem cognitus sim, ne non abhorreat a mea fideiussione.</s>
					<s n="5" xml:lang="la" type="auto">Quare te vel meo nomine oratum velim, non ut pro me spondeas, sed hoc solum, ut ipsi significes meas res non tam esse accisas, quin pro hac summa ipsi possim adhuc esse numerando.</s>
					<s n="6" xml:lang="la" type="auto">Gratissimum utrique rem feceris; miseret enim me pauperis amici neque alia via ipsi consulere potero.</s>
					<s n="7" xml:lang="la" type="auto">Novi nil habeo, quod scribam.</s>
					<s n="8" xml:lang="la" type="auto">Quare vale ac vive Christo ac nobis diu incolumis.</s>
					<s n="9" xml:lang="la" type="auto">Vale iterum.</s>
				</p>
				<p>
					<s n="10" xml:lang="la" type="auto">Raptim.</s>
				</p>
				<p>
					<s n="11" xml:lang="la" type="auto">Scaffhusii anno 1557.</s>
				</p>
				<p>
					<s n="12" xml:lang="la" type="auto">Tuus ex animo Simpertus Vogt.</s>
				</p>
				<p>
					<note type="address">[Adresse:]</note>
					<s n="13" xml:lang="la" type="auto">Eximio viro Henrycho Bullingero, ecclesiae Tigurinae pastori vigilantissimo, domino ac fratri suo charissimo.</s>
					<s n="14" xml:lang="de" type="auto">Zürich.</s>
				</p>
			</div>
		</body>
	</text>
</TEI>
