<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1486">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1486</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Salvus a te proxime domum redii, multa autem incommoda reperii, quibus sarciendis binos fere menses trivi.</s>
					<s n="3" xml:lang="la" type="auto">Erant enim casus adeo difficiles, ut etiam illis recte consulendis sedem meam ex Kauffburna movere coactus fuerim.</s>
					<s n="4" xml:lang="la" type="auto">Concessi igitur ad amicum Iacobum Rehlinger in Ledere duo milliaria a Kaufburn Bavariam versus situato.</s>
					<s n="5" xml:lang="la" type="auto">Animus quidem fuit vestras oras propius adire, sed instans hiemis dissuasit.</s>
					<s n="6" xml:lang="la" type="auto">Hereo nunc hic plane incertus, quo me tandem vertam, ut stabilior mihi meisque sedes sit.</s>
					<s n="7" xml:lang="la" type="auto">Papatus hic in dies magis atque magis pennas resumit, volare tamen plene nondum potest, quia bella ingruescentia consilio Tridentino spiritum imploratum impediunt.</s>
					<s n="8" xml:lang="la" type="auto">Cum essem Tiguri et in vicinio, cum bonis quibusdam de domicilio conveniente mihi consultavi oravique nonnullos, ut me quamprimum, si quid e re me[a] explorassent, propriis impensis certiorem facerent; sed hactenus nihil percepi.</s>
					<s n="9" xml:lang="la" type="auto">Inter regrediendum nuper pernoctavi Rinegkii, qui locus cum sit Tigurinis cum aliis Helvetiis ratione imperii communis, etsi alioqui parum plausibilis, mihi satis arrisit, ut vel vitę meę dies istic transigerem, et nisi monachos vicinos abhorruissem, certe nunc illic pedem fixissem, donec facultas perseverandi mihi contigisset.</s>
					<s n="10" xml:lang="la" type="auto">Tu si quid per alios expiscari poteris, quod ad commorationem facturum esse putas, rescribe mihi.</s>
					<s n="11" xml:lang="la" type="auto">Hieronimus Papius Lyndoviensis literas percepturus atque ad me missurus est.</s>
				</p>
				<p>
					<s n="12" xml:lang="la" type="auto">De Confederatorum dissensione hic multa sparguntur; utinam sint vana.</s>
					<s n="13" xml:lang="la" type="auto">Hospites nostri appropinquant lacui Podamico aut fame pressi aut insidiis... diosi:<note type="margin">a.R.: studiosi?</note></s>
					<s n="14" xml:lang="la" type="auto">Cęsar Carolus noster Oeniponti<note target="fn1" type="footnote"/> agit, ubi et ipsum hibernaturum esse ferunt.</s>
					<s n="15" xml:lang="la" type="auto">De rumoribus bellicis adeo hic nihil ex Italia et Galliis habemus, ut etiam ignoremus, quid Magdeburgi fiat, an obsessio adhuc duret necne.</s>
				</p>
				<p>
					<s n="16" xml:lang="la" type="auto">Quid futurum sit cum abbate Ioachimo in aedibus tuis relicto, ex te scire valde desydero.</s>
				</p>
				<p>
					<s n="17" xml:lang="la" type="auto">Caspar Schwenckfeld ędidit librum, in quo tractat locos scripturę et pręsertim de litera et spiritu, cui multi ex vulgo subscribunt; vernacula enim lingua conscriptus est, qui propter rempublicam christianam apologia egere omnino videtur.</s>
					<s n="18" xml:lang="la" type="auto">Redolet porro novam theologiam, utinam non heresim.</s>
				</p>
				<p>
					<s n="19" xml:lang="la" type="auto">Si liber is ad oculos tuos nondum pervenit, fac, sciam, et percepturus es.</s>
				</p>
				<p>
					<s n="20" xml:lang="la" type="auto">Dominum Gvalterum, Zvinglium, Gessnerum, Frisium, Gvolfium, universos denique bonos, pręcipue dominos consules et archigrammateum salute plurima impertito.</s>
					<s n="21" xml:lang="la" type="auto">Vale cum domo tua honestissima.</s>
					<s n="22" xml:lang="la" type="auto">27. novembris ex Leder 1551.</s>
				</p>
				<p>
					<s n="23" xml:lang="la" type="auto">Tuus ut suus Georgius Lętus etc.</s>
				</p>
				<p>
					<s n="24" xml:lang="de" type="auto">Dem erwärtigen und hochgelehrten Herrn Heinrichen Bullinger, verkehren<note target="fn2" type="footnote"/> der Kirchen Zürich, meinem grossgünstigen, lieben Herren.</s>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
