<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1947">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1947</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia Christi tecum.</s>
					<s n="2" xml:lang="la" type="auto">Tuas litteras, Bullingere frater in Christo doctissime, simul cum contionibus coenę accepi bonaque fide redditę fuerunt per principem nostrum, cui tum primum fuerant oblate.</s>
					<s n="3" xml:lang="la" type="auto">Gratias tibi immortales perpetuasque ago pro tua non singulari, sed christiana humanitate, qua hactenus es usus idque pluribus annis erga nauci hominem, ne dicam inmeritissimum.</s>
					<s n="4" xml:lang="la" type="auto">Referat tuę pietati benignus deus cumulatissime in tuum sinus haec aliaque beneficia, id oro enixissime.</s>
				</p>
				<p>
					<s n="5" xml:lang="la" type="auto">Nova significarem; sed vereor, ne sint antiquata; ita in dies punctimque cęsimque omnia mutantur, et vos etiamnum vestros habetis angelos, qui mirabiles istos successus, clades mutationesque monarchiarum Germanię significent, in primis vero ducis Mauritii et Alberthi etc.</s>
					<s n="6" xml:lang="la" type="auto">Si ista ignoras vel si sunt quaedam dubia ex Hospiniano certa cognosces, quę habet a principe.</s>
				</p>
				<p>
					<s n="7" xml:lang="la" type="auto">Mitto etiam ad te conventionem iustificationis, si non habes, ecclesiarum Prutenicarum, tum et iuditium, responsa et ea de re confessionem theologorum academię Wirtenbergensis.</s>
					<s n="8" xml:lang="la" type="auto">Illic videbis, quam turpiter quidam in portu nostre salutis impegerint.</s>
					<s n="9" xml:lang="de" type="auto">O Gott, bis uns gnädig und barmherzig.</s>
				</p>
				<p>
					<s n="10" xml:lang="la" type="auto">Item mitto et contentionem de communione inpiorum, quam iamdudum contra Angelandrum efficatia dei verbi ex ecclesia nostra explosam credebamus; recrudescit rursum per doctorem Iacobum Andreę, Geppingensem concionatorem, qui principi nostro a cancellis ecclesięque zur Neuwenburg visitator est.</s>
					<s n="11" xml:lang="la" type="auto">Argumenta quidem expumicata, sed invalida videbis.</s>
				</p>
				<p>
					<s n="12" xml:lang="la" type="auto">Utinam tu responderes aliquando.</s>
					<s n="13" xml:lang="la" type="auto">Ego nunc in eo sum labore, ut intelligat, quid sit Dares Entellum etc.</s>
				</p>
				<p>
					<s n="14" xml:lang="la" type="auto">Paucis diebus habebo symmisten ex ducatu Andream Althamerum.</s>
					<s n="15" xml:lang="la" type="auto">Quis et qualis sit, ignoro; si enim is est, qui Sylvam biblicam et Locos scripturę discordantes complanarit, et perseverarit in propositionibus postremis eius libelli, minime mihi cum illo conveniet; illic enim obscurat Christi institutum ac verba coenę carnaliter interpretatur.</s>
					<s n="16" xml:lang="la" type="auto">Si litem mihi intenderit, ut solent ista corrupta ingenia, spero me Christi filii dei benigno auxilio veritatisque verbo illius argumenta confutaturum etc.</s>
					<s n="17" xml:lang="la" type="auto">Omnia, quae mitto, remitte, obsecro, quamprimum poteris, frater in Christo observande, ut habeam exemplaria; ex iis enim adversariorum argumenta sunt mihi colligenda.</s>
					<s n="18" xml:lang="la" type="auto">Hisce vale.</s>
					<s n="19" xml:lang="la" type="auto">Saluta fratres omnes in Christo, inprimis Gvaltherum, Bibliandrum ac reliquos.</s>
					<s n="20" xml:lang="la" type="auto">Dic Pellicano, ut se paret, id quod facit procul dubio non minus atque ego, ad agonem; uterque enim stamus in procinctu contra postremum hostem, crudelissimam mortem, quam facile per eum, qui illum prior vicit, superabimus.</s>
				</p>
				<p>
					<s n="21" xml:lang="la" type="auto">Rursum vale cum familia, et orate pro nobis.</s>
					<s n="22" xml:lang="la" type="auto">Reliqua ex Hospiniano etc.</s>
					<s n="23" xml:lang="la" type="auto">Richenvillę raptim kalendis augusti 1553.</s>
				</p>
				<p>
					<s n="24" xml:lang="la" type="auto">Tuus Erbius.</s>
				</p>
				<p>
					<s n="25" xml:lang="la" type="auto">Eximio inprimis pietate et eruditione viro d. Henrycho Bullingero, ecclesię Tigurinę antistiti.</s>
				</p>
			</div>
		</body>
	</text>
</TEI>
