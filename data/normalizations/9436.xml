<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9436">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9436</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Modo iam indicatur mihi Muraltum nostrum cras discessurum.</s>
					<s n="3" xml:lang="la" type="auto">Rediit vero heri tabellarius noster; quid dominis attulerit, adhuc ignoro.</s>
				</p>
				<p>
					<s n="4" xml:lang="la" type="auto">Frater schedulam misit, ex qua intellexi proxima lunae senatum apud vos non fuisse congregatum et te occupatum fuisse nuptiis neptis tuae<note target="fn1" type="footnote"/> f[iliae] d. Zvinglii pię memoriae, quibus (oro dominum) ut benedictione sua adsit.</s>
				</p>
				<p>
					<s n="5" xml:lang="la" type="auto">Interea expecto tuas per alterum illum nuncium, quem ego misi.</s>
					<s n="6" xml:lang="la" type="auto">Steigerum nondum conveni, quia ab urbe abest nec ego adhuc habeo, quod indicem illi, donec tuas accepero.</s>
					<s n="7" xml:lang="la" type="auto">Venit interim huc Beza; is proficiscitur Argentoratum ad Condaeum, a quo se evocatum scribit.</s>
					<s n="8" xml:lang="la" type="auto">Novi nihil attulit, quod sit singulare, nisi quod literas has apud me reliquit, ut eas tibi transmitterem, una cum homiliis istis, quas simul mitto.</s>
					<s n="9" xml:lang="la" type="auto">De rege nihil interea, nisi quod per Sabaudiam transeat.</s>
					<s n="10" xml:lang="la" type="auto">Speravit Beza se Belliureum in itinere inventurum.</s>
				</p>
				<p>
					<s n="11" xml:lang="la" type="auto">Eadem die, qua ipse hic erat, cum statim discedere vellet, appulit etiam d. Thretius, praeterita scilicet dominica.</s>
					<s n="12" xml:lang="la" type="auto">Bezam iamiam equum conscendentem salutavit una cum Coligniis.</s>
					<s n="13" xml:lang="la" type="auto">Postea Beza discessit.</s>
					<s n="14" xml:lang="la" type="auto">Ipse dedit nobis adhuc aliquot horas<note type="margin">Zusatz a.R.: "Bezam - horas"</note>, et quamvis Beza praeiret, subsecutus est tamen eum Tretius, ut simul ea nocte pernoctarint in Fraubrunnen.</s>
				</p>
				<p>
					<s n="15" xml:lang="la" type="auto">Cursor noster Mediolano nondum rediit; cum venerit, exponam tibi, quomodo res illae habeant.</s>
				</p>
				<p>
					<s n="16" xml:lang="la" type="auto">Tu interim bene vale.</s>
					<s n="17" xml:lang="la" type="auto">Saluta fratrem; nam, ad illum nunc nihil scribo.</s>
				</p>
				<p>
					<s n="18" xml:lang="la" type="auto">Bernae 26. augusti nocte iam alta 73.</s>
				</p>
				<p>
					<s n="19" xml:lang="la" type="auto">Sunt hic literae pertinentes ad d. Zinggii matrem, quas aut illi aut fratri meo des, obsecro.</s>
				</p>
				<p>
					<s n="20" xml:lang="la" type="auto">I[ohannes] Hallerus tuus.</s>
				</p>
				<p>
					<s n="21" xml:lang="la" type="auto">Clarissimo viro d. Heinrycho Bullingero seniori, Tigurinae ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
