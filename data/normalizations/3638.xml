<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3638">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3638</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod, reverende in Christo pater, ecclesiae christanae causam non minus tibi curae esse quam tuam ipsius salutem multis iam diu argumentis edocti essemus, non dubitavimus ecclesiarum quoque nostrarum, quarum status nonnihil afflictus est, tutelam et patrocinium tibi committere.</s>
					<s n="3" xml:lang="la" type="auto">Nunc tu imagineris tibi, necesse est, non nos, sed ecclesiam ipsam supplices tibi manus tendere et obtestari per eum, quem unice tecum colit, dominum nostrum Iesum Christum, principem pastorum, ne eius causam ceu alienam et ad te nihil pertinentem, sed communem et cum totius patriae salute coniunctam aestimare et iudicare velis.</s>
					<s n="4" xml:lang="la" type="auto">Non enim quemadmodum locorum intervallis sic animorum quoque votis ecclesiae christianae a se mutuo disiunctae sunt, et si, quae iisdem legibus sub eodem principe politiae continentur, unum idemque reipublicae corpus conficiunt et constituunt, cur nos, qui multi per unum spiritum in unum corpus baptizati sumus, quorum idem in coelis <foreign xml:lang="el">πολιτευμα</foreign> est, deteriore essemus loco et conditione?</s>
					<s n="5" xml:lang="la" type="auto">Cur non, si quando necessitas postularet, auxiliares manus nobis mutuo porrigeremus?</s>
					<s n="6" xml:lang="la" type="auto">Nunc vero ecclesiarum nostrarum is status, ea forma est, ut timendum sit, nisi laborantibus ex eis nonnullis mature subveniatur, ne singularis ministrorum inopia insigne aliquod detrimentum accipiant.</s>
					<s n="7" xml:lang="la" type="auto">Nam in dies et horas magis magisque comperimur antichristi satellites inquietos admodum omni diligentia et studio in id unice incumbere, ut lacerum quasi et dissipatum ecclesiarum suarum corpus in Foederibus nostris in integrum restituant.</s>
					<s n="8" xml:lang="la" type="auto">Et certe, quod iam ante vix semiviva membra trahere videbatur, nunc medicas suorum manus experitur et vellet erigere ęgrum alioqui et humi afflictum caput, nisi singularis dei providentia hactenus obstitisset.</s>
					<s n="9" xml:lang="la" type="auto">Enitendum ergo nobis erit, ne adversarii plus operae antichristo quam nos Christo, servatori nostro, navasse reperiamur.</s>
				</p>
				<p>
					<s n="10" xml:lang="la" type="auto">Te ergo, pater in Christo reverende, enixe rogamus, imo quod amplius est, obtestamur etiam per adventum domini nostri Iesu Christi, ut, quoniam Davosiana ecclesia, quae Tertii Foederis princeps caput est, ministro destituitur, eius rei curam suscipere velis, et quam hactenus aliis ecclesiis piam operam praestitisti, eam nobis neutiquam denegare velis.</s>
					<s n="11" xml:lang="la" type="auto">Is est ecclesiae Davosianae status, ut opus habeat viro aliquo cordato, non novitio, et quod petitionis caput est, qui sit moribus integris et probatis et omnium minime detestando ebrietatis vitio obnoxius.</s>
					<s n="12" xml:lang="la" type="auto">Atqui difficile est, dicat aliquis, patrio solo cum coniuge et liberis avelli et difficillima via per invias Alpes eniti.</s>
					<s n="13" xml:lang="la" type="auto">Verum quidem id est; sed illa tergiversatio, quae hodie nimis frequenter quibusdam in ore est, non nos excusabit, cum ad tribunal Christi ventum erit.</s>
					<s n="14" xml:lang="la" type="auto">Privatum commodum ecclesiae utilitati merito est postponendum, nec ita uni loco affixi aut addicti sumus, quin, si aliorsum vocemur, vocanti deo non sit reluctandum.</s>
				</p>
				<p>
					<s n="15" xml:lang="la" type="auto">Nec est, quod exempla longe petantur eorum, qui (licet bene de ecclesia meriti) missi sunt et non inviti, quia ita ecclesiae utilitas postulabat, obtemperarunt non sine rei familiaris iactura singulari.</s>
					<s n="16" xml:lang="la" type="auto">Tuum erit, reverende pater, efficere, ut appareat potiorem apud vos semper fuisse ecclesiarum quam personarum rationem, ne, qui hanc semel subierunt aleam, eiecti potius quam missi videantur, ne, quod pietatis in vobis opus fuit, privati affectus suspicionem incurrat.</s>
				</p>
				<p>
					<s n="17" xml:lang="la" type="auto">Davosiani pollicentur stipendium centum et triginta florenos annuos; hactenus nonnisi centum florenos annuos expenderunt.</s>
					<s n="18" xml:lang="la" type="auto">Da operam, reverende in Christo pater, ut, quae tua est pietas, intelligamus preces nostras apud te aliquod pondus habuisse.</s>
					<s n="19" xml:lang="la" type="auto">Vale.</s>
				</p>
				<p>
					<s n="20" xml:lang="la" type="auto">Curiae 4. iulii anno 1558.</s>
					<s n="21" xml:lang="la" type="auto">Salutem ex nobis dicere ne graveris quam plurimam omnibus symmistis et fratribus ecclesiae vestrae.</s>
					<s n="22" xml:lang="la" type="auto">Vale iterum.</s>
				</p>
				<p>
					<s n="23" xml:lang="la" type="auto">Philippus Gallicius, Ioannes Fabricius, humanitatis tuae deditissimi.</s>
					<s n="24" xml:lang="la" type="auto">Tuae integritatis totus Philippus Gallicius id ipsum te obsecrat; eodem enim modo, quo hic scriptum, obtestata nos est supradicta ecclesia.</s>
					<note type="author">[nur dieser Nachsatz von Gallicius eigenhändig geschrieben]</note>
				</p>
				<p>
					<s n="25" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti fidelissimo, domino nostro et patrono plurimum observando.</s>
					<s n="26" xml:lang="de" type="auto">An Herren Bullingern.</s>
				</p>
			</div>
		</body>
	</text>
</TEI>
