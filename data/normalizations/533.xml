<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization533">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #533</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Habes pecuniolam, charissime Bullingere, quam Blaurerię nomine tibi reddi postulasti.</s>
					<s n="3" xml:lang="la" type="auto">Numerantur ei in singulos annos pro quinque nummis Rhenensibus in auro crucigeri 63 in singulos nummos.</s>
					<s n="4" xml:lang="la" type="auto">Eam summam, precor, ut, quoniam Erasmi nostri Fabricii coniunx fuit, multis annis sospes a nobis accipiat.</s>
					<s n="5" xml:lang="la" type="auto">Non licuit autem mihi ob festinationem nuncii longius tecum agere.</s>
					<s n="6" xml:lang="la" type="auto">Vale igitur et me, ut soles, ama.</s>
				</p>
				<p>
					<s n="7" xml:lang="la" type="auto">De Caesare mira hic sparguntur.</s>
					<s n="8" xml:lang="la" type="auto">Apprime vereor, ne ille discordia nostra in rem suam non sit insigniter abusurus; eius enim rei ex urbe Augusta per honestissimae matronae literas serio sumus admoniti.</s>
					<s n="9" xml:lang="la" type="auto">Dominus noster nos liberet ab ista tyrannide tam saeva.</s>
					<s n="10" xml:lang="la" type="auto">Certum est, eum nuper e tractu Belgico in nostram viciniam permutationem fecisse trecentorum milium talerorum, nec obscurum est, quorum opera in ea facienda sit usus.</s>
					<s n="11" xml:lang="la" type="auto">Ea pecunia dubio procul ex illo argento conflata est, quod multis antea mensibus ad se in Brabantiam sequundo Rheno devehi iussit, et parum auspicata futura arbitrantur commitia, quae a tuis ut agerentur extorquere conatus est.</s>
				</p>
				<p>
					<s n="12" xml:lang="la" type="auto">Petere etiam fertur, ut suis expensis commitia celebrentur.</s>
					<s n="13" xml:lang="la" type="auto">Sunt autem, qui putant, aliud suos non esse oblaturos Helvetiis, quam offerebat Cato senatui Carthaginensi, quum sinu contracto optinem illis faceret, ut vel pacem acciperent vel bellum.</s>
					<s n="14" xml:lang="la" type="auto">Sed res ipsa, quo animo in nostros sit futurus, propere edocebit.</s>
				</p>
				<p>
					<s n="15" xml:lang="la" type="auto">Vale iterum.</s>
				</p>
				<p>
					<s n="16" xml:lang="la" type="auto">Sangalli, XXVI die Maii, anno MDXLIX.</s>
				</p>
				<p>
					<s n="17" xml:lang="la" type="auto">Ioachimus Vadianus.</s>
				</p>
				<p>
					<note type="address">[Adresse:]</note>
					<s n="18" xml:lang="la" type="auto">Praestantissimo viro domino Henrycho Bullingero, clarissimae urbis Tigurinae episcopo, domino suo inprimis colendo.</s>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
