<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3019">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3019</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Franciscus Hotomanus S. D.</s>
				</p>
				<p>
					<s n="2" xml:lang="la" type="auto">Francofordia reversus, quo una cum d. Calvino profectus eram, reperi res duas mihi gratissimas, literas tuas et institutiones, quas tam avide exspectabam.</s>
					<s n="3" xml:lang="la" type="auto">Sed nihil aeque iucundum et acceptum fuit quam insignis ista erga me amoris significatio et testificatio potius, qui mihi in re sane levi gratificari voluisti.</s>
					<s n="4" xml:lang="la" type="auto">De omnibus tibi gratiam, venerande pater, habeo, quam possum, maximam.</s>
					<s n="5" xml:lang="la" type="auto">Institutiones, quam celerrime et diligentissime potero, cum libro meo conferam eas tibi deo volente sartas tectas remittam.</s>
					<s n="6" xml:lang="la" type="auto">Filius tuus a me acceptus est, ut de ipsius habitatione una communicaremus.</s>
					<s n="7" xml:lang="la" type="auto">Nam etsi nunc aedes habeo perexiguas, Leveri scilicet, qui in domum d. Martyris migravit, tamen cupiebam aliquam inire tibi morem gerendi rationem.</s>
					<s n="8" xml:lang="la" type="auto">Is continuo respondit r[ever.] d. Dasypodii opera commodissimam et aptissimam habitationem apud Germanum quendam, honestum virum, nactum esse, de quo illi sane sum ex animo gratulatus; nam quantum ex ipsius ore audivi, non satis accommodatum ad sua studia domicilium superius habuit.</s>
					<s n="9" xml:lang="la" type="auto">Itaque posthac aliis in rebus operam dabo, ne me beneficii tui immemorem esse iudicare possis.</s>
				</p>
				<p>
					<s n="10" xml:lang="la" type="auto">Do. Calvinus intra quatriduum rediturus est.</s>
					<s n="11" xml:lang="la" type="auto">Francofordiae Velsius quidam, qui anno superiore Coloniae captivus fuit, homo loquaculus et satis audax, Anglicae ecclesiae pastori d. Horno denunciavit paulo ante d. Calvini adventum se propheticas quasdam revelationes habere, de quibus posthac disputare vellet.</s>
				</p>
				<p>
					<s n="12" xml:lang="la" type="auto">Quum idem audisse d. Calvinum adventare, eum praeesse voluit.</s>
					<s n="13" xml:lang="la" type="auto">Summa propositionum erat haec: aut esse liberum arbitrium aut deum tyrannum esse.</s>
					<s n="14" xml:lang="la" type="auto">Biduo ita disputavit, ut summo omnium ordinum hominumque consensu, si quid reliqui haberet, quod de existimatione deperderet, id ei totum sit abiudicatum.</s>
					<s n="15" xml:lang="la" type="auto">Calvinus contra ab omnibus Germanis non tam propter eruditionem, quae iam pridem nota est, quam propter acumen ingenii et in disputando dexteritatem quandam admirabilem in coelum laudibus est sublatus.</s>
					<s n="16" xml:lang="la" type="auto">A senatu gratiae actae et vinum per tres dies apparitores honorifice missum.</s>
					<s n="17" xml:lang="la" type="auto">Quid in ecclesiae Gallicanae negotio gesserit, adhuc incertum est; nam infecta re mihi redeundum fuit.</s>
					<s n="18" xml:lang="la" type="auto">A nostris professoribus, collegis meis, convivio est exceptus; ingressus in Sturmii lectionem tum ab ipso, qui e suggestu descendit, tum ab omnibus auditoribus assurgentibus amplissime est consalutatus.</s>
					<s n="19" xml:lang="la" type="auto">Concionator noster postulans, ut illi concionandi locus praeberetur, repulsam tulit; causam deus novit; neque enim plura licet.</s>
					<s n="20" xml:lang="la" type="auto">Peto ab eo, ut ecclesiae et reipublicae Argentinensis misereatur hosque labores benedicat.</s>
				</p>
				<p>
					<s n="21" xml:lang="la" type="auto">D. Martyri, et patri et compatri meo venerando, s[alutem].</s>
					<s n="22" xml:lang="la" type="auto">D. Sleidanus iam 40 dies aegrotat, sed leviter.</s>
					<s n="23" xml:lang="la" type="auto">Vale.</s>
					<s n="24" xml:lang="de" type="auto">21. septembrische 1556.</s>
				</p>
				<p>
					<note>[Hotmann. ep. 9.]</note>
					<note type="address">[Adresse fehlt.]</note>
				</p>
			</div>
		</body>
	</text>
</TEI>
