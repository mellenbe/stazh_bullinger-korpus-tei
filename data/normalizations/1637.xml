<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1637">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1637</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quę pręsagivi, cum proxime apud te essem, nunc in propatulo sunt.</s>
					<s n="3" xml:lang="la" type="auto">Perstringerem lubens omnia ad unguem<note target="fn1" type="footnote"/>, nisi egritudo mea et temporis angustia obstarent.</s>
					<s n="4" xml:lang="la" type="auto">Augustana respublica cum principibus confęderatis facile pepigit.</s>
				</p>
				<p>
					<s n="5" xml:lang="la" type="auto">Ulmenses tam religionem puram quam maiorum suorum privilegia penitus respuunt; propterea ipsis tantum cum papistis convenit.</s>
					<s n="6" xml:lang="la" type="auto">Hauserunt fortassis spem et consolacionem nunquam apparituram.</s>
					<s n="7" xml:lang="la" type="auto">Ego quidem valde timeo, ne intra paucos dies misere obruantur.</s>
					<s n="8" xml:lang="la" type="auto">Territorio et possessionibus suis sunt omnino privati; quodsi insuper expugnabuntur ex civitate, vix pagus erunt, ita iuraverunt principes.</s>
					<s n="9" xml:lang="la" type="auto">Rex Gallię ad Rhenum belligerat, nescio autem quibus avibus.</s>
					<s n="10" xml:lang="la" type="auto">Dux Mauricius Saxo Lyntzii tractavit de pace cum rege Ferdinando, qui omnem movet lapidem, ut negotium componatur; iam se contulit ad Cęsarem condiciones pacis in triduo ad principes rescripturus, quę, ut quidam principum mihi retulit, eiusmodi sunt, ut Germanis neutiquam sint detrectandę.</s>
				</p>
				<p>
					<s n="11" xml:lang="la" type="auto">Consistit ergo pax et bellum post deum in arbitrio Galli, qui haud dubie longe repetiturus est, quatenus fidendum et concedendum sit; priores enim compositiones faciunt eum cautum.</s>
					<s n="12" xml:lang="la" type="auto">Quantum ego coniectura adsequi possum, fere universi Germanię principes exceptis episcopis (quibus meo iudicio titulus principalis brevi decedet) unanimes sunt, non tamen aperte.</s>
					<s n="13" xml:lang="la" type="auto">Magna profecto recuperandę libertatis oportunitas nobis offertur, si ea uti velimus; cum vero tot papistę aliquot annis hactenus recens emerserint, inter quos perdita Ulma non minima est, nescitur, quid deo visum fuerit.</s>
				</p>
				<p>
					<s n="14" xml:lang="la" type="auto">Magistratus Augustanus pristino ordini restitutus est, sed per inscitiam aut potius oscitantiam accidit, ut pessimi papales in senatum recepti sint, ita ut piis ne verbum quidem contra Sathanę regnum vel hiscere queant, quod non adversariis reveletur.</s>
					<s n="15" xml:lang="la" type="auto">Putant porro fore, ut aliquando eiiciantur, o calculum fallibilem.</s>
					<s n="16" xml:lang="la" type="auto">Audio pręterea revocatos esse nonnullos ex prioribus ęcclesiasticis nostris; cur autem nondum adsint, ignoro.</s>
					<s n="17" xml:lang="la" type="auto">Malevoli valde disputant de iuramento ipsorum de non redeundo in urbem facto; si potuerunt senatus Cęsariani iuramenta solvi, poterunt etiam me iudice dissolvi, quę nonnisi coacte contra pietatem et contra ius facta sunt.</s>
					<s n="18" xml:lang="la" type="auto">Ego sum et ero in hoc totus, ut primum quęratur regnum dei, inconsyderato quid deinde subsecuturum sit.</s>
					<s n="19" xml:lang="la" type="auto">Cum itaque tanta rerum immutatio hic facta esset et in dubium veniret, an ego ab omni civitatis functione et sacramento liber essem, pecii liberationis beneficium instantissime, quod autem impetrare non potui; obtulerunt ergo mihi functionem pristinam, a qua ita abhorreo, ut mallem durissima quęque pati quam iterum sic implicari.</s>
					<s n="20" xml:lang="la" type="auto">Causa hac mea diu multumque hincinde ventilata tandem eo deventum est, ut ego functionem advocati... et consiliarii senatus susceperim, essetque bene mecum actum, nisi diuturni bellorum motus obstarent et nisi... Augustana confessio nimirum semipapismus nos olim non divexaret.</s>
					<s n="21" xml:lang="la" type="auto">Constitueram sane prorsus apud me propter sanam religionem me ad Helvetios conferre; sed patulus mihi locus fere nusquam ibi erat.</s>
					<s n="22" xml:lang="la" type="auto">Non parum certe sępius admiratus sum, cur Letus exulans usque adeo derelictus fuerit, qui tamen extraneis benefacere tantopere studuerit.</s>
					<s n="23" xml:lang="la" type="auto">Fiat ergo adhuc, quod bonum est in oculis domini.</s>
					<s n="24" xml:lang="la" type="auto">Te oro efflictim, ut aliquando ad me scribas; nunc scribere non adeo periculosum est, ut fuit.</s>
				</p>
				<p>
					<s n="25" xml:lang="la" type="auto">Respublica Norinbergensis cum liberatoribus patrię iamdudum, licet clam, accordavit.</s>
					<s n="26" xml:lang="la" type="auto">Quomodo se Arg[ent]inenses gesturi sint, pauci dies declarabunt; mihi quidem refertur illos Augustanis cito similes futuros.</s>
				</p>
				<p>
					<s n="27" xml:lang="la" type="auto">Vos, pro quibus nunc etiam pugnatur, orate dominum pro fęlici et salutari harum rerum progressu, ut, si qui manum non adhibent, adhibeant animum.</s>
					<s n="28" xml:lang="la" type="auto">Nescio profecto, quam tuti fuissetis aliquando, nisi nostra calamitas vestrum fuisset propugnaculum.</s>
					<s n="29" xml:lang="la" type="auto">Vale, vir clarissime atque ex intimis chare.</s>
				</p>
				<p>
					<s n="30" xml:lang="la" type="auto">Dic ex me salutem cunctis bonis, precipue dominis consulibus, Gvaltero, Hallero, Gessnero, Bibliandro, Pellicano, Gvolffio, Frisio etc.</s>
				</p>
				<p>
					<s n="31" xml:lang="la" type="auto">Raptim ex Augusta 10. maii 1552.</s>
				</p>
				<p>
					<s n="32" xml:lang="la" type="auto">Tuus Georgius Lętus reipublicę Augustanę a consiliis.</s>
				</p>
				<p>
					<s n="33" xml:lang="de" type="auto">Dem erwärtigen und hochgelehrten Herren Heinrichen Bullinger, verkehren<note target="fn2" type="footnote"/> der Kirchen Zürich, meinem insonders lieben Herren.</s>
					<s n="34" xml:lang="de" type="auto">Zürich.</s>
				</p>
			</div>
		</body>
	</text>
</TEI>
