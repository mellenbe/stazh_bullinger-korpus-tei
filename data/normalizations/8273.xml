<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8273">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8273</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Binas a te, mi frater, accepi literas, priores quidem breves, sed posteriores paulo prolixiores.</s>
					<s n="3" xml:lang="la" type="auto">Froschouerus pro tua diligentia gratias agit et dicebat se aliquid scripturum hodie; ignoro, an ad te vel ad bibliopolam, debitorem suum.</s>
				</p>
				<p>
					<s n="4" xml:lang="la" type="auto">Expecto eius literas et his meis, si miserit, adiungam.</s>
					<s n="5" xml:lang="la" type="auto">Constantissime vero pergetis in semel coepto negotio bibliopolae.</s>
					<s n="6" xml:lang="la" type="auto">Norunt hi homines omnia simulare et dissimulare adeoque iurare et fidem fallere, et qui nolunt iurare, ideo non volunt iurare, quod id, quod ab eis exigitur, nolunt praestare.</s>
					<s n="7" xml:lang="la" type="auto">At magistratus sanctus non tantum non ferre, sed ne dissimulare quidem debet hanc rebellionem et malitiosam fraudem.</s>
					<s n="8" xml:lang="la" type="auto">Quodsi ille multum polliceatur emendationem, sentietis tamen perpetuo illum suo more facturum.</s>
					<s n="9" xml:lang="la" type="auto">Venenati sunt homines, qui multis suum afflant venenum.</s>
					<s n="10" xml:lang="la" type="auto">Cogetur tandem magistratus animadvertere in plures, si pepercerit nunc paucis et nolit eos severiter pro iustitia cohercere.</s>
				</p>
				<p>
					<s n="11" xml:lang="la" type="auto">Recte ergo facis, qui instas et urges magistratum.</s>
					<s n="12" xml:lang="la" type="auto">Mirum autem est ministrum verbi publicum seductoribus his favere et hoc nomine suae renunciare functioni, quod innoxii et boni scilicet anabaptistae et Svenckfel[diani] in ordinem rediguntur.</s>
					<s n="13" xml:lang="la" type="auto">Oportet et illum esse complicem et corruptum falsis dogmatibus.</s>
					<s n="14" xml:lang="la" type="auto">Haud dubie agetis cum eo in synodo vestra; neque enim dissimulanda haec sunt.</s>
					<s n="15" xml:lang="la" type="auto">Quodsi prorsus et officio et synodo renunciat et privatus vult vivere, diligenter observandus erit, ne hic quoque plures in errorem abstrahat.</s>
					<s n="16" xml:lang="la" type="auto">Si vero adhuc spes est et commode sanari potest, non arbitror parcendum esse ullis laboribus.</s>
					<s n="17" xml:lang="la" type="auto">Dominus det vobis sapientiam et benigne dignetur haec pacare!</s>
				</p>
				<p>
					<s n="18" xml:lang="la" type="auto">Hactenus nihil audivi de legione in comitatu Tridentino conscripta neque de morte bassae Turcici.</s>
					<s n="19" xml:lang="la" type="auto">Forte fingitur hoc ad animandam classem Venetam, quam audimus profectam esse contra Turcas.</s>
					<s n="20" xml:lang="la" type="auto">Tu si quid habueris de his certi, significabis.</s>
					<s n="21" xml:lang="la" type="auto">Multus sermo spargitur de pace in Gallia confecta.</s>
					<s n="22" xml:lang="la" type="auto">Ego nondum credere possum, quia bellum in Delphinatu magis magisque inardescit et feliciter hactenus processit admirallius.</s>
					<s n="23" xml:lang="la" type="auto">Dominus ei benedicat!</s>
					<s n="24" xml:lang="la" type="auto">Metuunt sibi misere Avenionenses a suo papa subsidium petentes; missurus dicitur 2000 militum.</s>
					<s n="25" xml:lang="la" type="auto">Si sapiunt et poterunt admiralliani, excipient eos etc.</s>
					<s n="26" xml:lang="la" type="auto">De legatione imperatoris et protestantium ad papam a te primum audio et, quid sit, miror, an religionis c[aus]a an Florentini sublimati gratia illuc sint profecti.</s>
					<s n="27" xml:lang="la" type="auto">Dies docebunt.</s>
				</p>
				<p>
					<s n="28" xml:lang="la" type="auto">Ego tibi in praesentia mitto, quae Bernae sunt facta, unde ad me perscribuntur; male pinxit, qui descripsit, sed te facile expedies.</s>
					<s n="29" xml:lang="la" type="auto">Parcito mihi; non possum ego solus omnia describere, facio quod possum, nec admodum rursus firmis sum viribus frangentibus me quotidianis laboribus et curis atque moeroribus etc.</s>
				</p>
				<p>
					<s n="30" xml:lang="la" type="auto">Dominus servet te.</s>
					<s n="31" xml:lang="la" type="auto">Saluta amicos, quos nosti ordine omnes, imprimis d. d. consules, d. Carolum, d. Pontisellam.</s>
					<s n="32" xml:lang="de" type="auto">26. MaiII 1570.</s>
				</p>
				<p>
					<s n="33" xml:lang="la" type="auto">Bullingerus tuus.</s>
				</p>
				<p>
					<s n="34" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino et fratri meo honorando et dilecto.</s>
				</p>
				<p>
					<s n="35" xml:lang="la" type="auto">Chur.</s>
				</p>
			</div>
		</body>
	</text>
</TEI>
