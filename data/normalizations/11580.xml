<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11580">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11580</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus<note target="fna" type="footnote"/> in Christo.</s>
				</p>
				<p>
					<s n="2" xml:lang="la" type="auto">Frater charissime, tuas, quas mihi misisti, literas<note target="fn1" type="footnote"/> una cum libris<note target="fn2" type="footnote"/> transmissis<note target="fnb" type="footnote"/> accepi, et sunt mihi non modo iucundissimę, verum etiam amoris in me tui testes certissimi.</s>
					<s n="3" xml:lang="la" type="auto">Et rem mihi fecisti gratissimam, quod tam prudenter et pie ad questiones meas<note target="fn3" type="footnote"/> mihi responderis; eius enim animi, quemadmodum<pb type="edition" next="226"/> me tuę literę docent, sum, ne subtiliora ultra manifestam scripturę simplicitatem humana acuitas, que respectu huius stultitia<note target="fnc" type="footnote"/> est,<note target="fn4" type="footnote"/> investiget.</s>
					<s n="4" xml:lang="la" type="auto">Verum cum digladiatio<note target="fnd" type="footnote"/>, quemadmodum Christus creatura sit, inter multos et locis, ubi de eiusmodi rebus certare mihi nefas videtur, iam<note target="fne" type="footnote"/> agitetur, mihi eius rei investigandi<note target="fnf" type="footnote"/> nonnihil sollicitudinis fecerit<note target="fng" type="footnote"/>, divum <persName ref="p371" cert="high">Augustinum</persName> et nonnullos sanctos patres, quantum ex occupationibus publicis licuit, vidi.</s>
				</p>
				<p>
					<s n="5" xml:lang="la" type="auto">Quosdam inveni locos, quos certe, ut aperte fatear, nec hodie intelligo, et quidam<note target="fnh" type="footnote"/> in utramque partem verti posse videntur.</s>
					<s n="6" xml:lang="la" type="auto">Quare Vadiani scripta adversus <persName ref="p2122" cert="high">Schwenckfeldium</persName><note target="fn5" type="footnote"/> sunt acceptissima, et quantum succisivarum horarum mihi ex administratione reipublicae surripere possum, conferendis iudicandisque utriusque opinionibus impendam eaque in re scopum illuc fixurus, ut id, quod salutis<note target="fni" type="footnote"/> fideique non est (tamen non incognitum), praetermittam<note target="fnk" type="footnote"/> et reliquum observem.</s>
					<s n="7" xml:lang="la" type="auto">At sine te interprete et iudice ne latum unguem<note target="fn6" type="footnote"/> pedem fixurus sum.</s>
					<s n="8" xml:lang="la" type="auto">Non dici<note target="fnl" type="footnote"/> potest - si pistrinum, in quod pro republica vocatus alligatus sum, ferret -, quam delecter singula sacrarum rerum, etiamnum errantium opiniones, et quibus argumentis<pb type="scan" next="1385v"/> explosę sint, rimari, non contentionis causa<note target="fnm" type="footnote"/>, sed ut singula non omnino sint ignota.</s>
					<s n="9" xml:lang="la" type="auto">Proinde in re eucharistie me ad tua dogmata in Paulum<note target="fnn" type="footnote"/> ad Corinthios ducis;<note target="fn7" type="footnote"/> illic enim fui, versor et tracto manibus te cum Paulo etc.</s>
					<s n="10" xml:lang="la" type="auto">Quum cum sanctis patribus, maxime <persName ref="p371" cert="high">Augustino</persName>, convenias, in ea observatione sto nec eam, dum spiritus hos regit artus,<note target="fn8" type="footnote"/> abnegabo: Symbolica caena est, panis est divinus respectu Iesu sui commemorationem instituentis Christi; adest Christus et manducatur spiritu per modum sacramenti huius proprium, sedens ad dexteram dei patris, unde venturus est iudicare omnem carnem<note target="fn9" type="footnote"/>.</s>
				</p>
				<p>
					<s n="11" xml:lang="la" type="auto">Scio, quid communionis inter nos per sui testamenti observationem velit Christus, et quod communem eam gratiarum actionem eiusque symbolicum signum nemo christianus praeterire debeat.</s>
					<s n="12" xml:lang="la" type="auto">Repellit tamen me hic a communione<pb type="edition" next="227"/> nostrorum<note target="fno" type="footnote"/> usus eucharistię inepta, ut mihi videtur, doctrina.</s>
					<s n="13" xml:lang="la" type="auto">Qua etiam aliter credentes anathemizant, publice condemnant, urgent et credi volunt naturale et essentiale corpus Christi presto esse,<pb type="scan" next="1386r"/> spiritualem esum naturali tam barbare, ne dicam impie, commiscent, ut ovium paucę sint, quę<note target="fnp" type="footnote"/>, quid edant conferatque esus Christus, sciant<note target="fnq" type="footnote"/>.</s>
					<s n="14" xml:lang="la" type="auto">Nunc ego, cum aliter et tecum sentiam ipsique aperte nos condemnent, rogo, consulas, an ex mea fide illesa conscientia eucharistię communionem cum nostris observare liceat; nam vellem etiam redemptoris mei memoriam agere et gratitudinem passionis suę in publico, ne suum institutum mihi displicere videretur, testari.</s>
				</p>
				<p>
					<s n="15" xml:lang="la" type="auto">Scio nempe, cum iuxta nostrorum ritus eucharistię usus illic frequentetur<note target="fnr" type="footnote"/> et a me, qui reipublicae praesum<note target="fns" type="footnote"/>, negligatur<note target="fnt" type="footnote"/>, quantum ineptum et commune vulgus offendatur, etiam occasionis detur iis, qui evangelium nondum amplexi et in scaeno[!] papistico adhuc haerent, imponendi evangelii doctrinę<note target="fnu" type="footnote"/>.</s>
				</p>
				<p>
					<s n="16" xml:lang="la" type="auto">Preterea, charissime frater, cum vocationem meam temere relinquere non liceat, quemadmodum tamen hoc gravi saxo conscientiam meam liberare possim, institue et consule, an<note target="fnv" type="footnote"/> ab iis ministris panis Christi mihi sumendus sit nec ne; nam<note target="fnw" type="footnote"/> me te fratrem et doctorem christianum ea in re nactum mihi maxime gratulor.</s>
					<s n="17" xml:lang="la" type="auto">Ceterum, qua lege mihi descriptum libellum<note target="fn10" type="footnote"/> misisti<note target="fnx" type="footnote"/>, ea privatis meis manibus<note target="fny" type="footnote"/> observabitur et meam in te fidem desiderabis nunquam.<pb type="scan" next="1386v"/></s>
					<s n="18" xml:lang="la" type="auto">Negotia et tabulariorum festinatio plura scribere obstant.</s>
					<s n="19" xml:lang="la" type="auto">Vellem, si quo pacto fieri possit, me Vadiano a te commendatum;<note target="fn11" type="footnote"/> nam me nihil magis delectat quam eiusmodi doctorum virorum albo me inscribi.</s>
				</p>
				<p>
					<s n="20" xml:lang="la" type="auto">Vale una cum uxore<note target="fn12" type="footnote"/> et liberis<note target="fn13" type="footnote"/> iucundissimis, et quamvis patruelem fratrem meum, compatrem tuum<note target="fn14" type="footnote"/>, tu ipse commendatum tibi habeas, tibi tamen eum cum uxore<note target="fn15" type="footnote"/> et filia<note target="fn16" type="footnote"/> iterum commendo, atque, si a via Christi errare visus fuerit, revoca et verum iter, quo ad salutem itur, demonstra.</s>
				</p>
				<p>
					<s n="21" xml:lang="la" type="auto">Iterum vale.</s>
				</p>
				<p>
					<s n="22" xml:lang="la" type="auto">Datum raptim, 22. iunii anno 1541.</s>
				</p>
				<p>
					<s n="23" xml:lang="de" type="manual">Nicolaus Müller, genannt Maier.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
