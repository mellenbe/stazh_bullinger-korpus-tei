<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4813">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4813</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae hae, reverende in Christo pater, iam diu apud me hospitatae sunt, propterea quod scirem eas nullius momenti; sed tamen, ne facerem praeter officium boni viri, mitto eas.</s>
					<s n="3" xml:lang="la" type="auto">Haesit ille Martinus in Afers; sed nunc evocatus ad synodum examinabitur, et quantum coniicio, vix haerebit.</s>
					<s n="4" xml:lang="la" type="auto">Quae illius sit eruditio, ex inscriptione literarum potes intelligere.</s>
				</p>
				<p>
					<s n="5" xml:lang="la" type="auto">Itaque postquam in nos primo incidit, mirabamur admodum, cur eum tu eloquentem in literis tuis appellasses.</s>
					<s n="6" xml:lang="la" type="auto">Si quid vultis rescribere, hic proxime in synodo erit etc.</s>
				</p>
				<p>
					<s n="7" xml:lang="la" type="auto">Interea ad nos d. Maynardus misit libellum Petri Leonis, qui non modo multa absurda, sed insuper impia habet, et ei quidem Michael Angelus et alii dicuntur subscripsisse, quorum et in eo libello author honorificam facit mentionem.</s>
					<s n="8" xml:lang="la" type="auto">Itaque, quoniam non obscure videmus, qui perditi illi homines quaerant, non authores erimus, quantum quidem in nobis est, ut ecclesiae Clavennensis confessio e medio tollatur.</s>
					<s n="9" xml:lang="la" type="auto">Sed iam praevideo motus, et nisi deus ecclesiae suae singulariter praesto est, Itali et se et ecclesiam subvertent.</s>
				</p>
				<p>
					<s n="10" xml:lang="la" type="auto">Is, qui ad vos venit, satis est arrogans et in ea valle et cum istiusmodi hominibus versatur, quibus corruptiores haec regio non habet.</s>
					<s n="11" xml:lang="la" type="auto">Ille a Quadriis, author scholae Iesuiticę, pro certo dicitur diem suum obiisse.</s>
				</p>
				<p>
					<s n="12" xml:lang="la" type="auto">Nunc nova nulla habeo.</s>
				</p>
				<p>
					<s n="13" xml:lang="la" type="auto">Vale, reverende in Christo pater; nam episcopi negotio tibi nolo esse molestus, quod adeo intricatum et perplexum est, ut longum esset omnia perfidiae genera evolvere.</s>
					<s n="14" xml:lang="la" type="auto">Vale iterum.</s>
				</p>
				<p>
					<s n="15" xml:lang="la" type="auto">Subito Curię 24. maii anno domini 1561.</s>
					<s n="16" xml:lang="la" type="auto">Ioannes Fabricius tui observantissimus.</s>
				</p>
				<p>
					<s n="17" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinae antistiti vigilantissimo, domino et patrono suo semper colendo.</s>
					<s n="18" xml:lang="de" type="auto">An h. Bullinger.</s>
				</p>
			</div>
		</body>
	</text>
</TEI>
