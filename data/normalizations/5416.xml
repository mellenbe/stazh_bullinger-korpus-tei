<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5416">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5416</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tristem admodum me reddiderunt literae tuae per Conradum Sulcerum, Alberti mercaroris ministrum, missae, principio quidem propter pecunias, quas princeps a nostris mutuo sibi dari postulavit; non enim dubito male interpretaturos, qui inopiam nostram ignorant, quod summa postulata non est adnumerata.</s>
					<s n="3" xml:lang="la" type="auto">At rationes antea vere tibi exposui, cur nostri non possint; aliud addere non possum.</s>
					<s n="4" xml:lang="la" type="auto">Deinde affligit me supra modum graviter, quod scribis d. Bernatibus.</s>
				</p>
				<p>
					<s n="5" xml:lang="la" type="auto">Speraveram illos sibi amicos paraturos illa expeditione, qua bonam Helvetiae partem graviter offenderunt; sed intelligo nullam eos apud vos atque Gallos gratiam iniisse etc.</s>
					<s n="6" xml:lang="la" type="auto">Ex ministro item mercatoris intellexi maximas Condensis copias Aureliae inclusas nihil facere et impensas conduplicare.</s>
					<s n="7" xml:lang="la" type="auto">Aiunt alii militem fessum et longa mora fractum se abducere sensim.</s>
				</p>
				<p>
					<s n="8" xml:lang="la" type="auto">Dominum oro, ut ipse negotium recte dirigat.</s>
					<s n="9" xml:lang="la" type="auto">Tu existimas papam vexatum a Turcicis triremibus non posse bellum gerere in Gallia.</s>
					<s n="10" xml:lang="la" type="auto">Ego vero hodie literas accepi a d. Hercule a Salice, qui pro comperto narrat pontificem paravisse peditum 7000, equitum 1000: praeterea comitem Ioannem de Angosciola 3000 peditum duxisse ex Mediolano et Placentia Ienuam, inde proficisci recta in Provinciam atqui ibi expectaturum pontificis exercitum, qui mox sit sequ[u]turus.</s>
					<s n="11" xml:lang="la" type="auto">Haec nolui nescires.</s>
				</p>
				<p>
					<s n="12" xml:lang="la" type="auto">Comitia Heremitana sunt finita, ac res nunc periculosiores ac deteriores sunt quam antea.</s>
					<s n="13" xml:lang="la" type="auto">Dominus protegat fideles a malo et roboret spiritu suo sancto!</s>
				</p>
				<p>
					<s n="14" xml:lang="la" type="auto">Vale una cum omnibus symmystis et fratribus.</s>
					<s n="15" xml:lang="la" type="auto">Dominus adsit nobis omnibus!</s>
					<s n="16" xml:lang="la" type="auto">Nostri te salutant.</s>
				</p>
				<p>
					<s n="17" xml:lang="la" type="auto">Augusti 7. 1562.</s>
				</p>
				<p>
					<s n="18" xml:lang="la" type="auto">Bullingerus tuus.</s>
				</p>
				<p>
					<s n="19" xml:lang="la" type="auto">Clarissimo viro d. Ioanni Calvino, Genevensis ecclesiae ministro fideli, domino colendo et fratri charissimo suo.</s>
					<s n="20" xml:lang="de" type="auto">Genf.</s>
				</p>
			</div>
		</body>
	</text>
</TEI>
