<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7715">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7715</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Binas nuper ex te accepi literas, alteras scriptas 13 decembris, alteras 16, quas ad me pertulit d. Antonius Franciscus; cui tum ob eruditionem, tum ob pietatem libenter gratificatus fuissem, si qua ratione potuissem.</s>
					<s n="2" xml:lang="la" type="auto">Literas quaestoris vestri filio eius inscriptas, quandoquidem citius mittere non potui, dedi d. Antonio perferendas, qui cras hinc Heidelbergam iter ingredietur.</s>
					<s n="3" xml:lang="la" type="auto">Ex Gallia nihil certi ad dominationem tuam adscribere possum: tam enim omnia istinc ad nos incerta adferuntur, ut paucis admodum narratis fidere audeamus.</s>
					<s n="4" xml:lang="la" type="auto">Hoc unum indicium rerum Hugenottorum nondum desperatarum habemus, quod regii alioqui vani et inflatissimi novitatum suarum amplificatores tacent, et moderatiores facti sunt.</s>
					<s n="5" xml:lang="la" type="auto">Credo Italos probe et pro merito exceptos non temere in Galliam decursuros.</s>
					<s n="6" xml:lang="la" type="auto">Hispanorum crudelitas et impia tyrannis Turcarum armis ultricibus retaliabitur.</s>
				</p>
				<p>
					<s n="7" xml:lang="la" type="auto">Scripsit ad me episcopus Londinensis 10 octobris, quas literas ad vicesimam decembris tandem accepi.</s>
					<s n="8" xml:lang="la" type="auto">Cum enim destituti modo simus commoditate Belgica in transferendis literis, et mare Germanicum modo clausum sit, facilitate et transmittendi et accipiendi invicem orbati sumus.</s>
					<s n="9" xml:lang="la" type="auto">Episcopus in suis literis voluit ut dominationem tuam suis verbis salutarem.</s>
					<s n="10" xml:lang="la" type="auto">Equidem quae illinc accepi, tibi ut fautori et cupido rerum Anglicarum communicanda iudicavi.</s>
					<s n="11" xml:lang="la" type="auto">Norfolciae dux, qui hactenus obedienter et pacifice in Anglia, prout nobilem virum decuit, se gessit, is tumidis et ambitiosis promissis inflatus, infelicissimas nuptias contrahere in animum induxit cum Medea parricida et sanguisuga, et hac deliberatione inflammatus se ab aula subduxit in avita praedia.</s>
					<s n="12" xml:lang="la" type="auto">Hac eius praesumptione comperta, per caduceatorem in aulam citatus fuit, qua vocatione neglecta in paternis agris substitit.</s>
					<s n="13" xml:lang="la" type="auto">Regina, his principiis obstandum<note target="fn1" type="footnote"/> pro sua prudentia intelligens, praefectum stipatorum regiorum cum una centuria misit ad eum adducendum; quod is intelligens ultro ad aulam iter ingressus est, in quo itinere substitit mandato reginae, neque ei copia facta est accedendi ad aulam.</s>
					<s n="14" xml:lang="la" type="auto">Post tridui moram Londinum in arcem abductus est, ubi asservatur.</s>
					<s n="15" xml:lang="la" type="auto">Duo alii comites iussi sunt se intra suas domus continere, qui ut eius consilii conscii suspicionibus gravati sunt.</s>
					<s n="16" xml:lang="la" type="auto">Duce capto et aliis in ordinem redactis totum regnum quietum et tranquillum est.</s>
					<s n="17" xml:lang="la" type="auto">Nisi illa serpens sublata fuerit, suis gentilitiis artibus et dolis plurimam perniciem parturiet, ut illa quae ardentem facem sibi gignere visa est.</s>
					<s n="18" xml:lang="la" type="auto">Haec serenissima regina hactenus sine ullius sanguinis effusione pacifice regnum administravit; qua felicitate ut porro fruatur deus det et concedat.</s>
				</p>
				<p>
					<s n="19" xml:lang="la" type="auto">Nuper legatus quidam a rege Hispaniae ad serenissimam Angliae reginam missus est, qui regis nomine petiit commeatum pro tribus legionibus vel regimentis Belgarum peditum in Hispaniam transfretandorum, ut eorum opera rex utatur contra rebellos Mauros.</s>
					<s n="20" xml:lang="la" type="auto">Reginam ex tempore respondisse fertur, tantorum militum secundum Angliae litora navigare multitudinem periculosum posse esse; nam cum venti mutabiles et instabiles sint, et navigantibus multa evenire possint secus quam putarent, si hic miles, necessitate aliqua oborta, in Angliae portus appellere cogatur, tantorum militum adventum sine maleficio fieri non posse, adeoque opus fore ut regina litora et portus suos praesidiario milite armet et muniat: quod si rex hos sumptus ferre velit, et obsides dare quod non in alium usum Germanici militis opera uti quam contra Mauros velit, se regi gratificaturam.</s>
				</p>
				<p>
					<s n="21" xml:lang="la" type="auto">Sed considerandum est haereticis non esse fidem, et si [violandum est] iusiurandum, regni causa violandum.</s>
					<s n="22" xml:lang="la" type="auto">Iulius papa dictitare solebat, mercatores fide obstringi, non principes.</s>
				</p>
				<p>
					<s n="23" xml:lang="la" type="auto">Ex Saxonia nihil audimus.</s>
					<s n="24" xml:lang="la" type="auto">Auraicus adhucdum apud Saxonem moratur.</s>
					<s n="25" xml:lang="la" type="auto">Elector ipse adfuturus nuptiis filiae suae dicitur, quae adducetur Heidelbergam, ubi nuptiae peragentur ad quintum diem februarii.</s>
					<s n="26" xml:lang="la" type="auto">De militibus in Galliam adducendis nihildum apud nos constat: exiguae copiae penetrare non possunt: magnae maximi constabunt, et pietatis ergo sumptus facere et discrimina subire Sampsonis opus est.</s>
					<s n="27" xml:lang="la" type="auto">Ego mea officia dominationi tuae defero.</s>
				</p>
				<p>
					<s n="28" xml:lang="la" type="auto">Argentinae, 7 cal. ian. anno 69.</s>
				</p>
				<p>
					<s n="29" xml:lang="la" type="auto">Instantis anni ut feliciores successus divina clementia consequamur comprecandum est.</s>
					<s n="30" xml:lang="la" type="auto">Rogo ut Anglicos titulos in literarum inscriptionibus omittas.</s>
				</p>
				<p>
					<s n="31" xml:lang="la" type="auto">Qui sapit, in tacito gaudeat ille sinu.</s>
					<s n="32" xml:lang="la" type="auto">C. M.</s>
				</p>
				<p>
					<s n="33" xml:lang="la" type="auto">Clarissimo d. Bullingero, patrono colendissimo.</s>
					<s n="34" xml:lang="de" type="auto">Zeuric.</s>
				</p>
			</div>
		</body>
	</text>
</TEI>
