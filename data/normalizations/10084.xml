<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization10084">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #10084</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem et conscientię pacem.</s>
				</p>
				<p>
					<s n="2" xml:lang="la" type="auto">Non te clam est, charissime Bullingere, quid nuper quamvis non per otium ac iuxta animi votum utpote spaciis exclusus iniquis tecum sim locutus.</s>
					<s n="3" xml:lang="la" type="auto">Eius adeo rei curam te velim habere maximam.</s>
					<s n="4" xml:lang="la" type="auto">Dei munere eo loco nunc es, ubi non parum commodare potes amico periclitanti.</s>
					<s n="5" xml:lang="la" type="auto">Si ambitio vel alius animi morbus et non duris urgens in rebus egestas me candidatum redderet, dignus vel mea sententia fuero, qui repulsam patiar; cęterum, quum in arctum adeo res meę redactę sint, iure hoc a vobis, non ambire dico sed petere videri debeo<note target="fn2" type="footnote"/>.</s>
				</p>
				<p>
					<s n="6" xml:lang="la" type="auto">Nemini competitorum invideo, minime <persName ref="p175" cert="high">Rhellicano</persName><note target="fn3" type="footnote"/>, quocum magna dudum intercessit mihi amicitia, cuius iure, credo, qua ipse est fide ac modestia, ultro mihi cederet, si quanto sim in discrimine, satis haberet cognitum.</s>
					<s n="7" xml:lang="la" type="auto">Illud tantum ęquo censeatur, quęso, iuditio, cuius deterior fortuna sit cuique magis nunc consultum esse conveniat.</s>
					<s n="8" xml:lang="la" type="auto">Caeterorum, quos competitores habeo, nulliusdum, quod ego sciam, status diminuitur, meus vero adeo non manet integer, ut pręter exilium nihil mihi sit reliquum.</s>
					<s n="9" xml:lang="la" type="auto">Nam qua fronte missantibus adcinere, vel ut ipsi loquuntur, pro choro canere possim Christum professus?</s>
					<s n="10" xml:lang="la" type="auto">Id quod prope diem faciendum erit aut offitio<pb type="edition" next="29"/> cedendum, ut aliorum interim malorum, quę sese mihi adglomerant undique, nullam hic mentionem faciam.</s>
					<s n="11" xml:lang="la" type="auto">Huc adde, quod vel maxime consyderandum fuerit.</s>
					<s n="12" xml:lang="la" type="auto">Si bonarum literarum rationem habere debemus omnes, quotquot illarum studiosi sumus, cavendum scilicet, ne quam uspiam faciant iacturam, porro num citra literarum dispendium <persName ref="p175" cert="high">Rhellicanus</persName> <placeName ref="l121" cert="high">Berna</placeName> revocetur, tuum esto iuditium.</s>
					<s n="13" xml:lang="la" type="auto">Mihi profecto non minus videtur referre, ut illic, dum potest, maneat ad promovenda bona studia<note target="fn4" type="footnote"/>, quam <persName ref="p145" cert="high">Megander</persName><note target="fn5" type="footnote"/> adserendę causa pietatis.</s>
					<s n="14" xml:lang="la" type="auto">Hoc si quis in me retorquendum esse censeat, respondeo neutiquam parem utriusque conditionem esse.</s>
					<s n="15" xml:lang="la" type="auto">Ille cum magno studiorum fructu nec minore suarum rerum compendio tutus agit in libera civitate.</s>
					<s n="16" xml:lang="la" type="auto">Ego contra misera servitute pressus non modo nihil iuvo literas, sed pręter fortunarum mearum dispendium caput tam meum quam aliorum in discrimen adduco.</s>
					<s n="17" xml:lang="la" type="auto">Quod quidam civibus tantum ad huiusmodi functiones gradum faciunt, in pręsentia nec laudo nec vitupero.</s>
					<s n="18" xml:lang="la" type="auto">Hoc solum dico, me non omnino externum esse.</s>
					<s n="19" xml:lang="la" type="auto">Civis Tigurina est uxor mea<note target="fn6" type="footnote"/>, nec ego minus illorum autoritatem strenue semper defendi, id quod multi testari possunt, quam si illic natus sim, cuius nomine hanc etiam, qua nunc flagro, invidiam contraxi.</s>
				</p>
				<p>
					<s n="20" xml:lang="la" type="auto">Proinde fac per Christum pro viribus labores, ne quis mihi pręferatur.</s>
					<s n="21" xml:lang="la" type="auto">Etiam <persName ref="p175" cert="high">Rhellicanum</persName>, si forte advenerit, admone, si pace sua fieri potest, veteri nostrę condonet amicitiae.</s>
					<s n="22" xml:lang="la" type="auto">Tum cęteris etiam hęc, quam potes diligenter, expone.</s>
					<s n="23" xml:lang="la" type="auto">Non possum esse prolixior in mea causa forsan in aliena magis facundus futurus.</s>
					<s n="24" xml:lang="la" type="auto">Te mihi patronum eligo.</s>
					<s n="25" xml:lang="la" type="auto">Tu quod potes presta<note target="fn7" type="footnote"/>.</s>
				</p>
				<p>
					<s n="26" xml:lang="la" type="auto"><persName ref="p165" cert="high">Pellicano</persName><note target="fn8" type="footnote"/> cęterisque lubens scripsissem, si per tabellionem mihi tantum otii datum fuisset.</s>
					<s n="27" xml:lang="la" type="auto">Saluta igitur eos meo nomine, ac si videtur, etiam hęc legenda trade, ac vale feliciter.</s>
				</p>
				<p>
					<s n="28" xml:lang="la" type="auto">Frouvenfeldię, decima ianuarii anno 1532.</s>
				</p>
				<p>
					<s n="29" xml:lang="la" type="auto"><persName ref="p47" cert="high">Petrus Dasypodius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="30" xml:lang="la" type="auto">Henrico Bullingero, piarum ac bonarum literarum adsertori, amico suo.</s>
				</p>
				<p>
					<s n="31" xml:lang="de" type="auto">Meister Heinrichen Bullinger, Predikant zum Münster etc.</s>
				</p>
			</div>
		</body>
	</text>
</TEI>
