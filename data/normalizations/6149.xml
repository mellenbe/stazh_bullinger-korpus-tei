<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6149">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6149</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Exercitus, qui quam celerrime colligi et in Italiam traduci debuerat, qu pacto conscribi et colligi possit, plurimum dubitatur, venerande pater.</s>
					<s n="3" xml:lang="la" type="auto">Constituerat enim Hannibal ille, de quo nuper scripsi, in Wyngarten et Fuͤssen exercitum colligere; verum neuter locus illi permittetur exercitum colligendi et lustrandi, imo nec alius inter imperii terminos permittetur.</s>
				</p>
				<p>
					<s n="4" xml:lang="la" type="auto">Cautum etiam est severissimo imperatorio aedicto, ne quisquam ex iis, qui imperatori subiecti sunt, alterius signa sequi vel etiam nomen dare conetur; gravis quoque transgressoribus poena est constituta, ut nimirum inobedientium uxores una cum liberis ex paternis sedibus et bonis in exilium ablegentur.</s>
				</p>
				<p>
					<s n="5" xml:lang="la" type="auto">Retulit et mihi ipsi civis ille, qui arma exercitui venditurus erat, se nihil cum Hannibale transegisse, eo quod intra paucos dies arma sibi repraesentari voluerit, quia res nullam dilationem admittat.</s>
					<s n="6" xml:lang="la" type="auto">Constituisse quoque, si ab imperatore, ad quem legatum per equos dispositos miserit, nullum locum intra imperii fines impetrare possint, singulos milites Tridentum missuros, ut illic colligi omnibusque ad expeditionem necessariis quam celerrime instrui possint.</s>
				</p>
				<p>
					<s n="7" xml:lang="la" type="auto">Addidit praeterea idem famam de obitu imperatoris sparsam esse.</s>
					<s n="8" xml:lang="la" type="auto">Interea autem quicquid praecipiatur aut prohibeatur, Empseri toti in hoc sunt, ut exercitum colligant nec quicquam ad expeditam profectionem commodum omittant.</s>
					<s n="9" xml:lang="la" type="auto">Expectamus ergo in dies aliquid turbarum.</s>
				</p>
				<p>
					<s n="10" xml:lang="la" type="auto">Dominum orabimus, ut impiorum consilia infringat.</s>
				</p>
				<p>
					<s n="11" xml:lang="la" type="auto">Si quid certi aliud percepero, brevi faciam scias.</s>
					<s n="12" xml:lang="la" type="auto">Vale una cum tuis omnibus quam foelicissime et me meosque ut hactenus commendatos habe.</s>
					<s n="13" xml:lang="la" type="auto">Salutant vos mei.</s>
				</p>
				<p>
					<s n="14" xml:lang="la" type="auto">Steinę vesperi 24. maii 1564.</s>
				</p>
				<p>
					<s n="15" xml:lang="la" type="auto">Tuae humanitatis totus Christianus Hochholzer.</s>
				</p>
				<p>
					<s n="16" xml:lang="la" type="auto">Clarissimo viro d. Heinrycho Bullingero, Tigurinę ecclesię antisti[ti] vigilantissimo et fidelissimo, domino et affini meo colendissimo.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
