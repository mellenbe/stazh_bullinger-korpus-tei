<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1157">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1157</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diu sane intermisi officium scribendi, Calvine domine et frater in Christo colendissime et dilectissime, sed interim nihilominus amavi, nec dubito quicquam de tuo erga nos studio.</s>
					<s n="3" xml:lang="la" type="auto">Scio autem te occupatissimum non posse semper quod velis.</s>
					<s n="4" xml:lang="la" type="auto">Excusatum ergo te habeo quod nostris nihildum responderis dudum ad te missis.</s>
					<s n="5" xml:lang="la" type="auto">Qui a vobis ad nos veniunt referunt omnia vestra bene habere.</s>
					<s n="6" xml:lang="la" type="auto">Auditis et res nostras dei gratia recte succedere.</s>
					<s n="7" xml:lang="la" type="auto">Oremus dominum ut is nos tueatur, et semper gloriam suam apud omnes provehat.</s>
				</p>
				<p>
					<s n="8" xml:lang="la" type="auto">Non nescis haud dubie concilium indictum esse ad calendas maii.</s>
					<s n="9" xml:lang="la" type="auto">Merae sunt artes et proditoriae imposturae imo vis aperta in singulis relucet verbis.</s>
					<s n="10" xml:lang="la" type="auto">Caeterum quid aliud exspectes a diabolo et membris eius?</s>
					<s n="11" xml:lang="la" type="auto">Mitto exemplum, si forte nullum adhuc ad te sit delatum.</s>
					<s n="12" xml:lang="la" type="auto">Quanquam nihil dubitem illud parum correcte esse descriptum.</s>
					<s n="13" xml:lang="la" type="auto">Vigilandum nobis diligentissime, orandum ardentissime, laborandum fidelissime video.</s>
					<s n="14" xml:lang="la" type="auto">Insidiae enim et pericula invalescunt.</s>
				</p>
				<p>
					<s n="15" xml:lang="la" type="auto">Non nescis procul dubio Magdeburgum gravi obsidione, Caesare sic iubente, propter studium purae religionis cinctum, 20. decembris domino iuvante solutum triumphasse de hostibus, capto etiam Georgio duce Mechelburgensi.</s>
					<s n="16" xml:lang="la" type="auto">Sic enim scribunt amici Neroberga.</s>
					<s n="17" xml:lang="la" type="auto">Interea circum urbes maritimas confluxit exercitus equitum circiter 3000 et peditum plus minus 16000, qui occupavit episcopatus Werdensem, Bremensem et Magdeburgensem.</s>
					<s n="18" xml:lang="la" type="auto">Contra hunc movit nuper Mauritius instructus Saxonico et Caesareano milite.</s>
					<s n="19" xml:lang="la" type="auto">Cymbricus ille exercitus videtur impedisse Caesaris consilia et conatum, quominus vos, Pedemontanam et Helvetiam nunc aggrediatur debellaturus.</s>
					<s n="20" xml:lang="la" type="auto">Dominus servet nos a malo.</s>
					<s n="21" xml:lang="la" type="auto">Vale in domino feclicissime, domine et frater amicissime.</s>
					<s n="22" xml:lang="la" type="auto">Salutant te fratres.</s>
					<s n="23" xml:lang="la" type="auto">Saluta d. Gallasium, d. Farellum nostrum, et alios fratres omnes.</s>
					<s n="24" xml:lang="la" type="auto">Tiguri 19. ianuarii 1551.</s>
				</p>
				<p>
					<s n="25" xml:lang="la" type="auto">Bullingerus tuus.</s>
				</p>
				<p>
					<s n="26" xml:lang="la" type="auto">Clarissimo viro d. Ioanni Calvino Genevensis ecclesiae fido pastori domino et fratri suo colendissimo et charissimo.</s>
				</p>
				<p>
					<s n="27" xml:lang="de" type="auto">Genf.</s>
				</p>
			</div>
		</body>
	</text>
</TEI>
