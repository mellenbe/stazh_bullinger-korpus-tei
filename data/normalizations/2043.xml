<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2043">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2043</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gratias ago tibi maximas, colendissime et charissime domine compater, pro tua diligentia, qua effecisti ut responsum vestrum Genevatibus datum mature satis et in tempore receperimus.</s>
					<s n="3" xml:lang="la" type="auto">Nostrum vestro omnino convenit, idemque modus in respondendo servatus.</s>
					<s n="4" xml:lang="la" type="auto">Exposuimus senatui nostro (sic ab illo iussi) articulatim errores Serveti primarios.</s>
				</p>
				<p>
					<s n="5" xml:lang="la" type="auto">Quibus auditis adeo infremuerunt omnes ut non dubitarem, si in vinculis ipsorum detineretur, quin exureretur.</s>
					<s n="6" xml:lang="la" type="auto">Quoniam vero materia erat illis parum intelligibilis, voluerunt ut nos privato scripto senatui Genevensi responderemus.</s>
				</p>
				<p>
					<s n="7" xml:lang="la" type="auto">Addiderunt ipsi quoque pro se scriptum, quo serio hortantur Genevenses ut pestem hanc sic tollant, ne vicinus ager nostratium hac quoque per ipsorum negligentiam inficiatur.</s>
				</p>
				<p>
					<s n="8" xml:lang="la" type="auto">Fit enim hoc plaerumque, ut quę Genevę turbę intricantur nobis tandem sint exedendę, cum extra ipsorum moenia in ditionem urbis nostrę erumpunt.</s>
					<s n="9" xml:lang="la" type="auto">Ideo serio fuerunt admoniti.</s>
					<s n="10" xml:lang="la" type="auto">Nostrum vero responsum, quoniam vestro consentit per omnia, non opus est ut mittam.</s>
					<s n="11" xml:lang="la" type="auto">A Sulcero nihil accepi.</s>
					<s n="12" xml:lang="la" type="auto">Responsionis autem vestrae exemplar per Fridolinum missum d. Blaurero transmisi, uti iusseras.</s>
					<s n="13" xml:lang="la" type="auto">Expectamus nunc eventum.</s>
					<s n="14" xml:lang="la" type="auto">Quod res novas attinet, nihil plane habemus.</s>
				</p>
				<p>
					<s n="15" xml:lang="la" type="auto">Musculus a Pistorio sollicitatur, ut vocatus a landgrafio in Hassiam commigret; sed non est periculum, ut a nobis avellatur.</s>
					<s n="16" xml:lang="la" type="auto">Videt enim nunc, quid sibi, si in Angliam profectus fuisset, contigisset.</s>
					<s n="17" xml:lang="la" type="auto">Salutat is te cum suis omnibus.</s>
					<s n="18" xml:lang="la" type="auto">Facit idem mea uxor, quę salva et incolumis huc rediit, cuius nomine tibi magnas ago gratias pro humanitate et beneficentia illi praestita.</s>
					<s n="19" xml:lang="la" type="auto">Faxit dominus, ut rependere possim.</s>
					<s n="20" xml:lang="la" type="auto">Salvi sint omnes tui.</s>
					<s n="21" xml:lang="la" type="auto">Bernę 19. octobris 1553.</s>
				</p>
				<p>
					<s n="22" xml:lang="la" type="auto">Gervasii responsionem habebimus, quam primum fieri possit.</s>
					<s n="23" xml:lang="la" type="auto">Ioannes Hallerus, tuus ex animo.</s>
				</p>
				<p>
					<s n="24" xml:lang="la" type="auto">Clarissimo viro d. Heinrycho Bullingero Tigurinae ecclesiae pastori fidelissimo, domino et compatri suo venerando.</s>
				</p>
				<p>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
