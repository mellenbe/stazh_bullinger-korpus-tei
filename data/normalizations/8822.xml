<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8822">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8822</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quae vero est hominum fides, imo quae perfidia?</s>
					<s n="3" xml:lang="la" type="auto">Copiose et per longum scripsi tibi proxime per quendam tubicinem, qui hic diu nostro magistratui servivit et de cuius fide nullatenus dubitavi, imo eo requirente et petente teque et fratrem illi notos esse dicente.</s>
					<s n="4" xml:lang="la" type="auto">Passus sum mihi persuaderi, ut literas illi copiosas et prolixas traderem, quibus etiam addidi, quascunque abs te prioribus temporibus accepi novitates.</s>
					<s n="5" xml:lang="la" type="auto">Nunc ex vestris, quas per hunc misistis, intelligo vos eas non accepisse.</s>
					<s n="6" xml:lang="la" type="auto">Itaque valde sum anxius et perturbatus, - scripsi enim et effudi quędam, ut soleo, quę non vellem in aliorum pervenire manus, - et hoc unum me solatur, quod ille mihi dicebat se non recta illuc profecturum, sed circuitu quodam usurum; inde spero adhuc vobis meas istas reddendas fore.</s>
					<s n="7" xml:lang="la" type="auto">Obsecro ergo, ut, quam citissime fieri potest, me ista cura liberetis.</s>
					<s n="8" xml:lang="la" type="auto">Mittam proprium nuncium per iter illud, quo ipse usus est, si non brevi intelligam vobis meas esse redditas, imo huncce vestrum statui per Solodorum mittere, ut per totam illam viam inquirat, sicubi ille sit.</s>
					<s n="9" xml:lang="de" type="auto">Er nimmt sich Peter Oberhofer von Ulm.</s>
					<s n="10" xml:lang="la" type="auto">Caeterum quod ea attinet, quae nunc misisti, remitto tibi omnia et simul commune fratrum responsum.</s>
					<s n="11" xml:lang="la" type="auto">Hoc ut boni consulatis, oramus omnes.</s>
					<s n="12" xml:lang="la" type="auto">Simul addo hic schedam senioris Zerkinden, cui illa scripta quoque legenda tradidi; videbis illius paucis in verbis et iudicium et ingenium; remitte illam mihi, cum commodum videbitur.</s>
					<s n="13" xml:lang="la" type="auto">Pro exemplaribus adhortationis tuae ago tibi gratias; agit idem quoque dominus Aretius et Musculus, cui alterum tuo nomine tradidi.</s>
					<s n="14" xml:lang="la" type="auto">Te rogo, ut d. Gvalthero gratias agas pro homiliis suis de incarnatione domini versis et mihi missis; agit illi etiam gratias dominus Steigerus; sic pro novitatibus tuis, quas simul misisti, domini illi, quibus eas communicare voluisti, magnas agunt gratias.</s>
					<s n="15" xml:lang="la" type="auto">Quod ad nos, nihil habemus singulare, nisi quod his diebus Sabaudiae princeps subsidium a nostris petiit trecentorum militum pro arce quadam, quam extruxit prope Burgum oppidum in Pressia; quid hoc sibi velit ignoratur adhuc, neque dum etiam domini quicquam voluerunt illi concedere.</s>
					<s n="16" xml:lang="la" type="auto">Ego arbitror illum tantum hoc facere, ut videatur nostri quodammodo potens esse et ut alios ludat nostro isto servitio.</s>
					<s n="17" xml:lang="la" type="auto">Adest hic in urbe novus electus abbas claustri S. Mauritii apud Valesianos, feuda quaedam a dominis nostris pro more petiturus.</s>
					<s n="18" xml:lang="la" type="auto">Alias nihil nunc neque ex Geneva neque aliunde habeo novi.</s>
					<s n="19" xml:lang="la" type="auto">Quod valetudinem attinet, mediocriter bene nunc habeo per domini gratiam.</s>
					<s n="20" xml:lang="la" type="auto">Is et mihi meam et tibi tuam magis magisque confirmet.</s>
					<s n="21" xml:lang="la" type="manual">Amen.</s>
				</p>
				<p>
					<s n="22" xml:lang="la" type="auto">Salutant te domini consules et quęstores, fratres item ac socer cum Telamonio et multis aliis.</s>
					<s n="23" xml:lang="la" type="auto">De hoc postremo[?]<note type="margin">a.R.: ...</note> respondi tibi nuper, si modo non amissae sint illae literae.</s>
				</p>
				<p>
					<s n="24" xml:lang="la" type="auto">Bernae 17. martii 1572.</s>
				</p>
				<p>
					<s n="25" xml:lang="la" type="auto">Ioh[annes] Hallerus, tuus ut scis.</s>
				</p>
				<p>
					<s n="26" xml:lang="la" type="auto">Si non vidisti edictum Bipontini contra Zvinglianos, mitto illud; poteris mihi illud aliquando remittere, ut dominis nostris etiam, si occasio se offerat, commonstrare possim.</s>
					<s n="27" xml:lang="la" type="auto">Ubi manet ergo landgraviana illa concordia?</s>
				</p>
				<p>
					<s n="28" xml:lang="la" type="auto">Clarissimo viro domino Heinrycho Bullingero, Tigurinae ecclesiae pastori fidelissimo, domino meo honorando compatrique charissimo.</s>
				</p>
			</div>
		</body>
	</text>
</TEI>
