<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11660">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11660</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiani et pacem.</s>
					<s n="2" xml:lang="la" type="auto">Literas tuas, Vadiane doctissime, a Badena scriptas accepi ac congaudeo vobis de parta victoria.</s>
					<s n="3" xml:lang="la" type="auto">Pro libro tuo Germanico ad Schvenkfeldii quaestiones impias laboriose scripto mihique communicato gratias ago maximas.</s>
					<s n="4" xml:lang="la" type="auto">Legit ipsum Pellicanus, et placuit, immo non potest is pium et doctum tuum ingenium satis amplifico celebrare praeconio.</s>
					<s n="5" xml:lang="la" type="auto">Ego, ut verum fatear, nihildum legi; nam toties contionandum est, toties repetendae lectiones biblicae et publicae, ita denique domestica quoque et publica me in diversum rapiunt negotia, ut nonnunquam paulo impatientius sortem meam deplorem.</s>
					<s n="6" xml:lang="la" type="auto">Ad haec coeptus est excudi, sicut vidisti, Mattheus, nostris illustratus commentariis.</s>
					<s n="7" xml:lang="la" type="auto">Excuditur autem singulis diebus folium; id nisi scribam, componam, corrigam et simul edam, neque prodire in publicum poterit ad proximas usque Franckfordienses nundinas aut ad principium <persName ref="p1332" cert="high">Augusti</persName>, neque citra ingentem iacturam haec hactenus impresserit Froschouerus, qui cum satis tempestive Franckfordiam abierit, nihil cum illo contuli de impressione libri.</s>
					<s n="8" xml:lang="la" type="auto">Ubi peracto festo redierit, colloquar et, si quid praeterea temporis, si quid otii interim fuerit concessum, cognoscam, qualia sint, quae scripsisti, non ut criticum addam lapillum, sed ut discam, quid huiusmodi impiis strophis obiectari possit.</s>
					<s n="9" xml:lang="la" type="auto">Quod auctorem attinet, cui tribuatur opus, is mihi videretur commodissimus praefigi posse titulus:</s> 
					<s n="10" xml:lang="de" type="manual">Durch einen christlichen Bruder aus den Büchern Vadiani Zamen getragen und geordnet etc.</s>
					<s n="11" xml:lang="la" type="auto">- Scribit <persName ref="p154" cert="high">Myconius</persName>, nihildum certi se a Spira accepisse, nisi quod fama constanter spargatur, imperii ordines pollicitos, <persName ref="p1332" cert="high">Caesari</persName> daturum se equitatum 8000 et peditatum 40000, cui si rex adiungat 28000, bona se spe duci, Hungariam posse recuperari; de Coloniensi magnam spem esse, fore, ut evangelium recipiat.</s>
					<s n="12" xml:lang="la" type="auto">Haec tumultuarie ad te dedi, ne nihil scriberem.</s>
					<s n="13" xml:lang="la" type="auto">Tu pro tua humanitate ac pietate me ama, boni haec nostra consule et, si quid habes de rebus Pannonicis, communica etc.</s>
					<s n="14" xml:lang="la" type="auto">Vale.</s>
					<s n="15" xml:lang="la" type="auto">Ultima Martii 1542.</s>
				</p>
				<p>
					<s n="16" xml:lang="la" type="auto">Tuus H(enricus) Bullingerus.</s>
				</p>
				<p>
					<s n="17" xml:lang="la" type="auto">D. D. Ioachimo Vadiano, Sangallensi consuli, domino suo colendissimo et charissimo.</s>
				</p>
			</div>
		</body>
	</text>
</TEI>
