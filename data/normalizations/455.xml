<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization455">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #455</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quid apud nos fiat, quid Lausanae actum, quare non scribam, sine dubio vehementer miraris et sollicite cognoscere expectas.</s>
					<s n="3" xml:lang="la" type="auto">Unica tamen est causa, quod, ex quo domum reversus sum, nullus mihi contingere potuit, qui ad vos proficisceretur.</s>
					<s n="4" xml:lang="la" type="auto">Nunc se mihi offert Iacobus Stapferus.</s>
					<s n="5" xml:lang="la" type="auto">Res ita se habent: Discessi ego hinc 16. Februarii sperans me ad 24. eiusdem mensis posse reverti.</s>
				</p>
				<p>
					<s n="6" xml:lang="la" type="auto">Proinde admonueram quoque D. Musculum, ut ad eum diem suum maturaret adventum.</s>
					<s n="7" xml:lang="la" type="auto">Cum vero iamiam discessuri essemus, monuit D. Steigerus etiam Genevam et Tononiam usque nobis proficiscendum esse.</s>
					<s n="8" xml:lang="la" type="auto">Poenituit ergo me Musculo eum praestituisse diem, quo ego adesse non possem.</s>
					<s n="9" xml:lang="la" type="auto">Scripsi iam ocreatus unam et alteram lineam, ut differret suum adventum ad 3. usque Martii.</s>
					<s n="10" xml:lang="la" type="auto">Literas has ad illum aut in eius absentia ad te destinavi; puto te interim recepisse.</s>
					<s n="11" xml:lang="la" type="auto">Quin enim familia non mox habere potuit nuntium, non potuit admoneri per has meas Musculus.</s>
				</p>
				<p>
					<s n="12" xml:lang="la" type="auto">Advenit ergo 23. Februarii.</s>
					<s n="13" xml:lang="la" type="auto">Ego calendis Martii demum reversus sum.</s>
					<s n="14" xml:lang="la" type="auto">Humaniter admodum exceperunt eum me absente fratres; voluerunt eum offerre aut praesentare senatui; sed recusavit senatus voluitque in meum differri adventum.</s>
					<s n="15" xml:lang="la" type="auto">Dimisso equite in meas concessit aedes longissimam moram trahens me expectando.</s>
					<s n="16" xml:lang="la" type="auto">Caeterum ego reversus nihil adhuc potui neque volui ipsius causa agere, cum neuter consulum sit in urbe et expectentur quotidie legati nostri ex Badena redeuntes, consul Negelinus et quaestor Hallerus, quorum necessaria erit huic negotio praesentia, neque volunt domini quicquam agere ipsis absentibus.</s>
					<s n="17" xml:lang="la" type="auto">Forma agendi talis erit: offeremus et sistemus eum senatui; volent illi deinde et mandabant, ut cum eo conferamus; fiet hoc, et, ut spero, foeliciter procedet negotium; inde certa illi constituetur et determinabitur conditio.</s>
					<s n="18" xml:lang="la" type="auto">Quod de stipendio mones, aequum est tantum virum honestissime tractari; sed non illo maius potero impetrare stipendium, quam nos habeamus; nostra vero, ut scis, tam sunt tenuia, ut illius familiae alendae non suffecerit tale.</s>
					<s n="19" xml:lang="la" type="auto">Valde ergo anxius sum hic.</s>
					<s n="20" xml:lang="la" type="auto">Ego nisi ex Tiguro haberem portionem, nescio quomodo tantos sumptus ferendo essem; crescit familia, crescit quoque pauperum et exulum accursus.</s>
					<s n="21" xml:lang="la" type="auto">Ego hactenus fere solus omnia sustinui.</s>
					<s n="22" xml:lang="la" type="auto">Quid agam?</s>
					<s n="23" xml:lang="la" type="auto">Petamne?</s>
				</p>
				<p>
					<s n="24" xml:lang="la" type="auto">Atqui nunquam unquam aut uspiam quicquam petii, et parum habebit honestatis, offendiculi plurimum.</s>
					<s n="25" xml:lang="la" type="auto">Cum ergo ego gravor, multo magis ille gravabitur, cuius amplior longe est familia.</s>
					<s n="26" xml:lang="la" type="auto">Si nobis solis addatur aliquid, reliqui mordebunt et invidebunt; si omnibus, reliqui sunt suis contenti nec maioribus opus habent beneficiis.</s>
					<s n="27" xml:lang="la" type="auto">Video ergo gravari hac in parte Musculum non leviter neque immerito.</s>
				</p>
				<p>
					<s n="28" xml:lang="la" type="auto">Ego illi sollicitudinem eximo, quibuscunque possum rationibus; meliora promitto.</s>
					<s n="29" xml:lang="la" type="auto">Ut ergo praestare queam, tu quoque tuum communicabis mihi consilium; vix enim est quicquam, a quo magis abhorream quam a petendo, atqui video necessarium fore.</s>
					<s n="30" xml:lang="la" type="auto">Et iniquum est, cum nulla urbs opum ecclesiasticarum direptione ita se inquinarit ut nostra, a nulla quoque urbe ministros parcius tractari quam ab ea ipsa.</s>
					<s n="31" xml:lang="la" type="auto">Certe, utut alia habeam Tigurum redeundi argumenta, non inficior tamen etiam hanc causam plurimum apud me valere et mihi multas parere cogitationes.</s>
				</p>
				<p>
					<s n="32" xml:lang="la" type="auto">Iam 2. Martii, altero statim post reditum meum die, uxor mea denuo peperit filiolum elegantem domino benedicente et fortunante nos, ipsi sit laus et gloria.</s>
				</p>
				<p>
					<s n="33" xml:lang="la" type="auto">Musculus hospes meus, et filia D. Iodoci testati sunt apud baptismum.</s>
					<s n="34" xml:lang="la" type="auto">ita crescit prolis numerus singulis annis; crescunt simul et nutriendi curae.</s>
					<s n="35" xml:lang="la" type="auto">Eas cum humanae sint, neque a D. Musculo abesse cogito; proinde non tam meo quam illius nomine sollicitus sum et, quid agam, qua occasione, quo consilio, ignoro.</s>
				</p>
				<p>
					<s n="36" xml:lang="la" type="auto">Tu suggere, si quid habes, sed propter illum; mecum enim bene agitur, dum salva est conditio Tiguri.</s>
					<s n="37" xml:lang="la" type="auto">Sed cum ille aliunde nihil habeat et tantum non in fundo iam parcere cogatur, video illi gravem imminere molestiam, qua urgente cogitabit etiam de mutando loco.</s>
					<s n="38" xml:lang="la" type="auto">Quod ad familiam et suppellectilem eius transvehendam attinet, dabo operam, ut commodo id fiat.</s>
					<s n="39" xml:lang="la" type="auto">Sentit iam nostrorum morositatem; prudenter tamen non offenditur, sed modeste sustinet.</s>
					<s n="40" xml:lang="la" type="auto">Caeterum ex illo plenius omnia intelliges.</s>
					<s n="41" xml:lang="la" type="auto">Appropinquat synodus; curis ergo et negotiis ita obruor, ut vix possim etiam Musculo vacare horis prandii et coenae.</s>
					<s n="42" xml:lang="la" type="auto">Ecclesiastica dogmata imprimuntur; quotquot volueris exemplaria mittet.</s>
					<s n="43" xml:lang="la" type="auto">Praefationem [in] priore parte, quae satis aspera hoc tempore videbatur, mutilavi; posterior pars conveniet operi neque nocebit authori.</s>
					<s n="44" xml:lang="la" type="auto">Pro tuis sermonibus ago tibi gratias; erunt mihi utilissimae.</s>
				</p>
				<p>
					<s n="45" xml:lang="la" type="auto">Nuncius, cui tradidisti, ad me Lausanam usque detulit omnia; ibi recepi et in itinere magnam legi partem; perplacet ordo commodus et elocutio familiaris, utilissimum utique futurum omnibus ministris opus.</s>
				</p>
				<p>
					<s n="46" xml:lang="la" type="auto">Lausannae haec egimus: Composuimus negotium Corbelii cum reliquis.</s>
					<s n="47" xml:lang="la" type="auto">Zebedaei vero cum aliis controversiam dirimere non potuimus, nisi quod pollicentur utrinque pacem se servaturos mutuam.</s>
					<s n="48" xml:lang="la" type="auto">Interim tamen alii alios traducunt.</s>
				</p>
				<p>
					<s n="49" xml:lang="la" type="auto">Conqueruntur infinita, ingentia.</s>
					<s n="50" xml:lang="la" type="auto">Homines contentiosiores non vidi unquam, qui minutissima quaeque rigidissimo iure prosequi satagant.</s>
					<s n="51" xml:lang="la" type="auto">Viretus est doctus, aber kybig et loquax.</s>
					<s n="52" xml:lang="de" type="auto">Zubendaeus ist ihnen zugeschwind, kann ihnen einhalten.</s>
					<s n="53" xml:lang="la" type="auto">Hoc tamen fecimus, ut speremus successu temporis defervescere posse aestus illos contentionum.</s>
					<s n="54" xml:lang="de" type="auto">Ich ersorge erst den Synodum übel mit ihnen, wiewohl alle anderen wälschen Kapitel wohl eins und mit uns zufrieden sind.</s>
					<s n="55" xml:lang="la" type="auto">Tantum episcopalis illa sedes nescio quam quaerat prioritatem et praerogativam.</s>
					<s n="56" xml:lang="la" type="auto">Sunt. illic certe multi viri doctissimi plurimique studiosi, et qui bene promoveant.</s>
				</p>
				<p>
					<s n="57" xml:lang="la" type="auto">Placuerunt caetera omnia.</s>
					<s n="58" xml:lang="la" type="auto">Modo cessent hae partes et odia.</s>
					<s n="59" xml:lang="la" type="auto">Domini est reconciliare animos; illum invocabimus.</s>
					<s n="60" xml:lang="la" type="auto">Habitum est etiam examen publicum classium et publicarum lectionum.</s>
					<s n="61" xml:lang="la" type="auto">Examen sequebatur censura.</s>
					<s n="62" xml:lang="la" type="auto">Abdicati quidam et privati stipendiis.</s>
					<s n="63" xml:lang="la" type="auto">Neque inutilis fuit haec visitatio.</s>
					<s n="64" xml:lang="la" type="auto">Bibliotheca instructa, et certa pecunia annua ad eam conservandam et augendam deputata.</s>
					<s n="65" xml:lang="la" type="auto">Aedificiorum etiam inquisitio facta, ut ruinosa restaurarentur etc.</s>
					<s n="66" xml:lang="la" type="auto">Et quod maximum et summopere necessarium, didicimus proprie magis eorum cognoscere ingenia, et qua ratione cum illis agendum, quod prius ignotum erat nobis omnibus.</s>
					<s n="67" xml:lang="la" type="auto">Postquam Lausanae omnia expedita essent, Genevam profecti sumus.</s>
					<s n="68" xml:lang="la" type="auto">Calvinus me humanissime excepit hospitio, simul convocans omnes fratres et ministros.</s>
					<s n="69" xml:lang="la" type="auto">Multa cum illo et liberrime contuli.</s>
					<s n="70" xml:lang="la" type="auto">Venisset ad synodum.</s>
					<s n="71" xml:lang="la" type="auto">Sed ego, quid a Dominis constitutum esset, significabam.</s>
					<s n="72" xml:lang="la" type="auto">Doluit illi quidem: non potui tamen omnino improbare Dominorum consilium.</s>
					<s n="73" xml:lang="la" type="auto">Est vir pius et doctus, et qui in Gallia plurimum potest, sed inquieti valde ingenii.</s>
					<s n="74" xml:lang="la" type="auto">Retinendus in offitio ita videtur, ut libere intelligat, quid in illo nobis placeat, quid displiceat, quatenus accedere illi possimus, quatenus non possimus.</s>
				</p>
				<p>
					<s n="75" xml:lang="la" type="auto">Exhibet se humanum et facilem etc.</s>
					<s n="76" xml:lang="la" type="auto">Hinc ex altera Lemanni lacus parte ascendimus, ita ut totam fere novam viderim provintiam.</s>
				</p>
				<p>
					<s n="77" xml:lang="la" type="auto">A Lafatero Ludovico mitto tibi literas, quas Lausanae mihi tradidit.</s>
					<s n="78" xml:lang="la" type="auto">Egit ibi integrum fere mensem in hospitio publico non sine sumptibus; fuit cum eo Vulteius Hessus tibi notus; sed is iam adepta aliqua conditione discessit.</s>
				</p>
				<p>
					<s n="79" xml:lang="la" type="auto">Meditatur Lafaterus in Italiam proficisci; dicit se literas expectare parentis.</s>
					<s n="80" xml:lang="la" type="auto">Videtur non indoctus, sed graviores requirere mores.</s>
					<s n="81" xml:lang="la" type="auto">Haec tibi dico, quia patrem summopere diligo et veneror; poteris ei rescribere et admonere eum; ego quoque illum admonui, ut frugi sit.</s>
					<s n="82" xml:lang="la" type="auto">Sed videntur hii communes esse studiosorum mores; memini me quoque aliquando talem fuisse.</s>
				</p>
				<p>
					<s n="83" xml:lang="la" type="auto">Pro exemplari tuo contra I[nterim] gratias ago maximas; caute et prudenter agam.</s>
					<s n="84" xml:lang="la" type="auto">Transferam post synodum; integro enim hoc mense studiorum meorum nullam potero habere rationem.</s>
					<s n="85" xml:lang="la" type="auto">Copiam literarum vestrarum pro Musculo ad nos daturam remitto; bene et recte omnia.</s>
					<s n="86" xml:lang="la" type="auto">Plura non possum, cum sim valde occupatus.</s>
					<s n="87" xml:lang="la" type="auto">Hodie prosynodum habebimus; proinde haec quoque festinantissime exarata boni consule et me, ut pergis, fave et ama.</s>
					<s n="88" xml:lang="la" type="auto">Dominus te custodiat et tibi tuisque omnibus benedicat perpetuo.</s>
					<s n="89" xml:lang="la" type="auto">Salutem ex me, puerpera mea, domino Musculo etc. dicas uxori tuae, suae et utriusque vestrum liberis, frabribus denique colendissimis omnibus.</s>
				</p>
				<p>
					<s n="90" xml:lang="la" type="auto">Bernae 7. Martii. 1549.</s>
					<s n="91" xml:lang="la" type="auto">Tam festinanter omnia, ut non possim relegere; nescio, si quid exciderit.</s>
					<s n="92" xml:lang="la" type="auto">Si quid fuerit, proxime diligentius.</s>
				</p>
				<p>
					<s n="93" xml:lang="la" type="auto">T[uus], quem nosti.</s>
				</p>
				<p>
					<note type="address">[Adresse:]</note>
					<s n="94" xml:lang="la" type="auto">Fidelissimo domini nostri Iesu Christi servo D. Heinrycho Bullingero, vigilantissimo Tigurinae ecclesiae pastori, domino suo colendissimo.</s>
					<s n="95" xml:lang="de" type="auto">Zürich.</s>
				</p>
			</div>
		</body>
	</text>
</TEI>
