<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2630">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2630</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Percepi, vir memorandissime confessionem meam cum tribus consensonis vestrę exemplaribus, pro quibus tibi summas ago gratias modo in Termis Marchionis decumbens.</s>
				</p>
				<p>
					<s n="3" xml:lang="la" type="auto">Confessionem vel Consensionem vestram Germanice vertere nitar; ubi autem imprimatur, ignoro; nam Neoburgi typographia nulla extat, utpote ab Hispanis distracta.</s>
				</p>
				<p>
					<s n="4" xml:lang="la" type="auto">De tractatu in comitiis, quantum religionem attinet, agendo idem iamdudum tecum sensi; sed Saxones et Misnenses evangelium civile amplectuntur voluntque ad politiam referre ignorantes rei naturam id ferre non posse.</s>
					<s n="5" xml:lang="la" type="auto">Adversariis etiam haud difficile esse ea nobis polliceri, quę literis et sigillis ante 15 annos testati sunt et nihil nisi bellum praestiterunt.</s>
					<s n="6" xml:lang="la" type="auto">Idem in his futurum certo prevideo.</s>
				</p>
				<p>
					<s n="7" xml:lang="la" type="auto">Quam absurde Bernates, Basilienses et alii vestrates in Lucarnensium et cuiusdam sarctoris causa egisse dicuntur, papistis est summę voluptati et quidem non sine causa.</s>
				</p>
				<p>
					<s n="8" xml:lang="la" type="auto">Crede mihi super totius Anglię casu eos non tam tripudiare, ut ad flebilem Lucarnensium casum.</s>
					<s n="9" xml:lang="la" type="auto">Dominus avertat vindictam.</s>
					<s n="10" xml:lang="la" type="auto">Quis horribiliora cogitarit?</s>
				</p>
				<p>
					<s n="11" xml:lang="la" type="auto">Ego iam ad principem illustrissimum Otto-Heinrichum Palatinum in Termas Marchionicas vocatus sum, ubi nunc eger ex altero pede decumbo sperans tamen brevi melius, deinde fortassis lavabo.</s>
				</p>
				<p>
					<s n="12" xml:lang="la" type="auto">Ex Consensione vestra duos Lutheranos lucratus sum.</s>
					<s n="13" xml:lang="la" type="auto">Sunt profecto miseri homines.</s>
					<s n="14" xml:lang="la" type="auto">Qui damnant non visa, ubi vero vident et audiunt, vincuntur illico veritate, licet rari, nam obstinati Iehenne debentur.</s>
				</p>
				<p>
					<s n="15" xml:lang="la" type="auto">Princeps meus mittit legatum suum Adam ab Hohenegkh, magistrum aulę, ad inclytum magistratum Tigurinum pro impetrando mutuo aliquot mille aureorum.</s>
					<s n="16" xml:lang="la" type="auto">Quam causam, licet alienior esse et videri possit, quam ut prospere succedat, tamen multis nominibus vellem preces has non omnino repulsam pati.</s>
					<s n="17" xml:lang="la" type="auto">Res hec mute fieri et agi poterit, ne praeiudicalis sit; proinde de fide data et servanda nihil est, quod quis dubitet.</s>
					<s n="18" xml:lang="la" type="auto">Princeps Otto-Heinrichus habet multas prerogationes et expectationes se brevi ex omnibus debitis suis liberandi; electoratus quotidie ipsum manet, cui adheret Palatinatus Rheni et Superior Bavaria tota.</s>
					<s n="19" xml:lang="la" type="auto">Quę si etiam non cederent, tamen ordines nostri ducatus ita sunt comparati, ut ipsi (qui etiam sit vades et fideiussores) certe servent.</s>
					<s n="20" xml:lang="la" type="auto">Quare hoc negotium promotum esse cuperem.</s>
					<s n="21" xml:lang="la" type="auto">Vale et aliquid cum hoc viro rescribe.</s>
					<s n="22" xml:lang="la" type="auto">Ex Termis Marchionis 6. maii anno etc. 55.</s>
				</p>
				<p>
					<s n="23" xml:lang="la" type="auto">Tuus G[eorgius] Letus etc.</s>
				</p>
				<p>
					<s n="24" xml:lang="de" type="auto">Dem ehrenhaften und hochgelehrten Herren Heinrichen Bullinger, der Kirchen zu Zürich verkehren<note target="fn1" type="footnote"/> etc. meinem vertraulichen, lieben Herren und Brudern zu handen.</s>
				</p>
				<p>
					<s n="25" xml:lang="de" type="auto">Zürich.</s>
				</p>
			</div>
		</body>
	</text>
</TEI>
