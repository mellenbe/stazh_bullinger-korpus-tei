<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3207">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3207</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod de Anglis fratribus scribis propia tua sollicitudine, placet consilium, atque id ipsum cum d. levero hodie diligenter contuli, et neque ipse abhorret, posteaquam apud Brugenses tam paucis familiis locus conceditur.</s>
					<s n="3" xml:lang="la" type="auto">De Agroviensibus plura sperat Iungius noster, qui minus videntur anguste habitare.</s>
					<s n="4" xml:lang="la" type="auto">Verum rem totam suspendet usque in adventum coram, qui et consilio pollent et facultatibus suis fratres sustentant.</s>
					<s n="5" xml:lang="la" type="auto">Non desinimus nostris eos commendare idque audimus efficere, ut saltem plures apud nos haerere possint praeter eos, qui hactenus recepti sunt; nam ut facultas concedatur exercendi negotiationem, sperare propemodum desinimus non sine gravi dolore nostro, qui hanc duriciem Christum tam diu professis indignam novimus et praesagium non dubium superventuri iudicii domini iudicamus.</s>
				</p>
				<p>
					<s n="6" xml:lang="la" type="auto">De Commentariis tuis in Apocalypsim non est ut sis sollicitus; exhibitum est enim exemplar per d. Oporinum d. Borrhao et mihi, perlegi pleraque, quantum per negocia licuit, diligenter, non eo quidem consilio, ut censuram mihi sumerem in tuas lucubrationes, quas iam ante veritati consonas, eruditas et pias animo praesumpseram, sed ut tanto liquidius de illis testimonium ferre possem, si quis forte remoram pararet iniicere, et proinde iussi [Oporinum] pergere neque arbitror quemquam magnopere, modo iudicii non prorsus distorti, hinc iri offensum, ac ne morari quidem convenit impiorum affectatas offensiones.</s>
					<s n="7" xml:lang="la" type="auto">Legatio processit ad Gallum, pro qua precemur dominum, ut regatur ipsius spiritu et fructum habeat regni Christi incrementum.</s>
					<s n="8" xml:lang="la" type="auto">Venit hodie ad me quidam cum uxore, qui se Halleri fratrem esse affirmaret, cui cupivissem propter fratres praestare officium, sed nescio quo pacto parum videbantur congruere, quae referebat.</s>
					<s n="9" xml:lang="la" type="auto">Candide tamen leve beneficium agnoscebat et, quod ipsi cum uxore, quam nobilem aiebat, defereba convivium, recusabat.</s>
					<s n="10" xml:lang="la" type="auto">Scire cupio, num talem alicubi fratrem habeant alibi oberrantem, adeo enim saepe imponunt nobis circumforanei, ut nonnunquam et in eos non simus satis officiosi, in quos maxime conveniebat.</s>
				</p>
				<p>
					<s n="11" xml:lang="la" type="auto">Bene vale in Christo Iesu cum tuis omnibus.</s>
					<s n="12" xml:lang="la" type="auto">Basileae ipsa die pentecostes anno 1557.</s>
				</p>
				<p>
					<s n="13" xml:lang="la" type="auto">Tuus Sulcerus.</s>
				</p>
				<p>
					<note type="address">[Adresse:]</note>
					<s n="14" xml:lang="la" type="auto">Viro clarissimo d. Heinricho Bullingero, ecclesiae Tigurinae pastori fidelissimo, domino et symmistae colendissimo suo.</s>
				</p>
				<p>
					<note type="remark">[Bemerkung von Bullingers Hand:]</note>
					<s n="15" xml:lang="de" type="auto">Zu Basel den Apokalypsen trugen.</s>
				</p>
			</div>
		</body>
	</text>
</TEI>
