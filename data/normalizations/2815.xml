<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2815">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2815</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nihil potuit mihi offerri optatius et iocundius, optime et perpetuo venerande mi Bullingere, literis tuis, cum ob... tum ideo etiam, quod intellexi meas tibi esse oblatas.</s>
					<s n="3" xml:lang="la" type="auto">Multa certe essent ad te scribenda; sed ocreatus iam tabellio nullam ad scribendum dat moram; nam statim tuis per Ulmensem quendam cursorem oblatis Constantiensis dicit se iam conscensurum equum.</s>
				</p>
				<p>
					<s n="4" xml:lang="la" type="auto">Culmannus mihi notissimus et filio meo a cunabulis valde familiaris non venit adhuc Augustam; si venerit, sentiet meam in se benevolentiam; omnibus namque amicitię officiis dignus merito censetur.</s>
				</p>
				<p>
					<s n="5" xml:lang="la" type="auto">Mitto ad te reliquam partem recessus comitiorum; non video adhuc remitti pfafficam tyrannidem, sed potius augeri, utut comitia decreverint nonulla contra eos, qui hactenus deum ter[r]estrem coluerunt.</s>
				</p>
				<p>
					<s n="6" xml:lang="la" type="auto">Ago gratias immortales Gesnero nostro, cui hasce volo esse communes, pro libello misso; eum hodie evolvam deo volente.</s>
				</p>
				<p>
					<s n="7" xml:lang="la" type="auto">Tuum expecto avide.</s>
					<s n="8" xml:lang="la" type="auto">Dabo operam, ut in mittendo libello atque aliis rebus, quas meam in rem una cum Gesnero sedulo agitis, neque oleum neque impensas perdatis.</s>
					<s n="9" xml:lang="la" type="auto">Vix dixero, quanto me affeceritis gaudio, quando spem facitis vos curaturos et conaturos, ut Geneva vel Lausanna impetretis filiolo,optimę spei puero, preceptorem; puer 10 annorum pulchre in Graecis et Latinis progreditur.</s>
					<s n="10" xml:lang="la" type="auto">Mallem ego Sabaudiensem vel Gallum Latine et Gręce doctum quam Germanum propter linguam exoticam, que faciele a puero imbiberetur iuna cum Greca et Latina.</s>
					<s n="11" xml:lang="la" type="auto">Rogo igitur, ne... cessetis, amici rem curate; quod si feceritis, duas meas animas, Raphaelem et Gottfridum non tantum curabitis, sed me vivaciorem reddetis; nam hi si recte vivent, quod tum fit, cum rectius instituuntur, me quoque in vita retinent.</s>
					<s n="12" xml:lang="la" type="auto">Nolite parcere expensis; cuncta rependam libentissime.</s>
					<s n="13" xml:lang="la" type="auto">Quare si videbitur, rem agite per tabelliones ad hoc conductos vel Genevam vel Lausannam et postea ad me eos mittendo, ut in tempore rescire queam, quid mihi sit sperandum.</s>
					<s n="14" xml:lang="la" type="auto">Calvinus scio libens mihi gratificabitur.</s>
					<s n="15" xml:lang="la" type="auto">Hec una res me die noctuque valde exercet, ut preficiam puero honestiorem et sanioris mentis preceptorem; tractabo eum ut filium.</s>
					<s n="16" xml:lang="la" type="auto">FOrte mea indulgentia cum patris instigatione Maximilianum oestris plenum ab officio remov.. it.</s>
					<s n="17" xml:lang="la" type="auto">Vix ausim dicere, quot et quantas turbas quotidie excitet; timeo valde, ne denuo in ferocem totus vertatur.</s>
				</p>
				<p>
					<s n="18" xml:lang="la" type="auto">Experimenta me in enchyridion contraham et Gesnero meo, quam primum fieri poterit, mittam.</s>
				</p>
				<p>
					<s n="19" xml:lang="la" type="auto">Adversa te laborare valetudine, ut mihi auditu valde fuit molestum, ita minus admiror, cum probe sciam et quotidie experiar, quanta damna animi affectus adverant.</s>
					<s n="20" xml:lang="la" type="auto">Negocia, que tibi incumbunt, sine animi affectibus rebus precipue tam misere afflictis expediri non possunt.</s>
					<s n="21" xml:lang="la" type="auto">Dominus te tuique similes ecclesię suę conservet; nam si quando antea, hoc precipue tamen tempore hostis humani generis susque deque omnia movere tentat.</s>
					<s n="22" xml:lang="la" type="auto">Rediit heri Roma vir integerrimus nobilis a Comerstat, electoris Saxonie consiliarius, qui dicit se in Italia, Romę inprimis, horrendas comperisse harpyias ad perdendam Christi religionem natas; pontificem quoque ipsum insignem esse et indefessum veteratorem, qui per suas creaturas Iesuitas toti orbi imponere diligenter conatur et nihil intentatum relinquit.</s>
				</p>
				<p>
					<s n="23" xml:lang="la" type="auto">Habuerunt nuper Romę Iesuitę disputationem, in qua mira digladiatione et stentorea vociferatione omnes Lutheri articulos refutarunt.</s>
					<s n="24" xml:lang="la" type="auto">Istis se opposuit Theobaldus quidam olim landgravii concionator; sed appostata ille rem non serio tractavit, ut optime potuisset.</s>
					<s n="25" xml:lang="la" type="auto">6 Iesuitas pontifex ad comitia Ratisponensia mittet.</s>
					<s n="26" xml:lang="la" type="auto">De comitiis nihil certi adhuc scribere licet; timeo, ne bellici tumultus iamiam gliscentes aliud sint promoturi quam comitia.</s>
					<s n="27" xml:lang="la" type="auto">Franconia turbulenta est et marchioni valde et plures ex eis quam antea sunt addicti.</s>
					<s n="28" xml:lang="la" type="auto">iunior marchio... nuper recensuit et selegit in oppido Kreilshaim 600 equites.</s>
					<s n="29" xml:lang="la" type="auto">In Saxonia videntur multi ad bellum accincti.</s>
					<s n="30" xml:lang="la" type="auto">Maidenburga nuper cives suos et incolas admonuit, ut quilibet sibi commeatum, qui per annum integrum sufficiat, comparet.</s>
					<s n="31" xml:lang="la" type="auto">Nostri Augustani valde sibi timent, quare militem, etsi non aperte, clam tamen in singulas hebdomadas data pecunia in vicinia retinent.</s>
				</p>
				<p>
					<s n="32" xml:lang="la" type="auto">Gesneros non poenitebit locatę in Iulium Alexandrinum operę; curabo, ut in tempore ad d. Iulium et... impetrando privilegio scribam.</s>
					<s n="33" xml:lang="la" type="auto">Poterit Gesneris multum prodesse, neque dubito, quin liber ad methodum theoricam compositus facile distrahatur; multi enim syncerioris medicinę cultores intelligunt quottidie magis, quam inanem navent hi operam rei medicę et quam misere fluctuet omnis consultatio in re medica sine methodo.</s>
				</p>
				<p>
					<s n="34" xml:lang="la" type="auto">Nullas inducias inter Gallum et Cęsarem expecta[mus]; nam rex Gallie insignem pecuniam in Italiam transmittit.</s>
				</p>
				<p>
					<s n="35" xml:lang="la" type="auto">De tragedia inter confoederatos Helveticos mira quidam spargunt.</s>
					<s n="36" xml:lang="la" type="auto">Timeo valde, ne Quinque Pagi quid moliantur adversus bonorum virorum securitatem.</s>
					<s n="37" xml:lang="la" type="auto">Pontifex, ut hec incepta provehat, omnem impendet operam.</s>
				</p>
				<p>
					<s n="38" xml:lang="la" type="auto">Welserum tuo nomine diligenter salutabo.</s>
					<s n="39" xml:lang="la" type="auto">Vale, mi Bullingere, et ex animo Gesnerum saluta.</s>
					<s n="40" xml:lang="la" type="auto">Vos iterum rogo, ut pergatis investigare preceptorem filio; negotium non fortuitis nuntiis, sed conductis agite et expensis non parcite, ut ocyus sciam, quid sperandum sit.</s>
					<s n="41" xml:lang="la" type="auto">Iterum valete, viri optimi et mihi perpetuo observandi.</s>
					<s n="42" xml:lang="la" type="auto">Augustę festinantissime.</s>
					<s n="43" xml:lang="la" type="auto">22. ianuarii anno etc. 56.</s>
				</p>
				<p>
					<s n="44" xml:lang="de" type="auto">Gereon Sailer Doktor.</s>
				</p>
				<p>
					<note type="address">[Adresse:]</note>
					<s n="45" xml:lang="la" type="auto">Ornatissimo atque pientissimo viro d. Hainricho Bullingero, Tygurensi episcopo dignissimo et amico incomparabili.</s>
					<s n="46" xml:lang="de" type="auto">Zürich.</s>
				</p>
			</div>
		</body>
	</text>
</TEI>
