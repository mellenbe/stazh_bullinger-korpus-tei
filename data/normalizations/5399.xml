<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5399">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5399</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Literas tuas, honorande et dilectissime frater, 6. iulii datas mature accepi ac indolui tanto tempore in vanum exultasse pios, cum per te intelligo vana esse, quae pro compertissimis habita sunt de victoria Condensis.</s>
					<s n="3" xml:lang="la" type="auto">Rursus ex eo consolationis aliquid accepi, quod pro certo nuncias e literis illustrissimi principis ad Lugdunenses scriptis pacem iam forte esse compositam.</s>
					<s n="4" xml:lang="la" type="auto">Utinam ea sit pia, stabilis et iusta!</s>
				</p>
				<p>
					<s n="5" xml:lang="la" type="auto">Cum autem has scribo, commonstrantur mihi literae allatae ex castris Helvetiorum, qui sub Frölichio militant, ex quibus intelligo dolo malo discessisse Guysium et praetendisse pacem, cum aliud conatus sit efficere, adeoque Helvetios vocari Lutetiam mandarique, ut festinent.</s>
					<s n="6" xml:lang="la" type="auto">Quae si vera sunt, ut metuo, dominum oro, ut Condensi oculos aperiat videatque nihil penitus agendum esse cum versutis istis latronibus, nihil denique eis esse fidendum.</s>
					<s n="7" xml:lang="la" type="auto">Utinam tam diu non conduplicasset impensas et cunctatione opportunitatem neglexisset bonam!</s>
					<s n="8" xml:lang="la" type="auto">Verum orabimus dominum, ut is rebus prope desperatis succurrat.</s>
					<s n="9" xml:lang="la" type="auto">Accepi hodie literas ex Curia et Clavenna.</s>
				</p>
				<p>
					<s n="10" xml:lang="la" type="auto">Salutat te d. Hercules a Salice.</s>
				</p>
				<p>
					<s n="11" xml:lang="la" type="auto">Suadent et urgent viri boni ex Rhetia, ut tibi diligenter significem, dominis, imprimis vero illustrissimo principi et amiraldo significes, ne negligant Rhetos, sed legatum mittant ad eos cum literis etc.; paratos enim esse Rhetos mittere exercitum instructum.</s>
					<s n="12" xml:lang="la" type="auto">Fabritius in haec verba ad me scribit: "Metuo, si nostri negligi se videant, ardor, quo incensi sunt in hac c[au]sa pro Codensi, abeat in indignationem.</s>
					<s n="13" xml:lang="la" type="auto">Facito tu, quod tibi optimum videtur."</s>
					<s n="14" xml:lang="la" type="auto">Scribit item Hercules Bononiae colligi militem a papa, qui mittendus sit in Provinciam.</s>
					<s n="15" xml:lang="la" type="auto">Monent alii viri boni brevi a papa conscribenda Helvetiorum 4000 ex papistis, et nominantur aliquot duces, ac certum est ex Immontanis aliquot fuisse Tridenti et iam rediisse domum ac iactare Madrucium, Lazarum a Schwenden et comitem ab Helffenstein collecturos militem Germanum pro Sabaudo contra Gallos et Bernenses.</s>
					<s n="16" xml:lang="la" type="auto">Et huius generis multa commemorare possem, e[x] quibus omnibus colligo moliri impios res magnas.</s>
				</p>
				<p>
					<s n="17" xml:lang="la" type="auto">Tempestivum itaque esset, ut Condensis cum suis etiam rebus suis et piorum prospiceret.</s>
					<s n="18" xml:lang="la" type="auto">Spero te meas circa principium huius mensis de hisce rebus scriptas te accepisse.</s>
				</p>
				<p>
					<s n="19" xml:lang="la" type="auto">Vale una cum fratribus omnibus, maxime Budaeo et Ionvilleo, et pergite nobis diligenter et frequenter perscribere, quid in Gallia fiat; his enim bene uti possumus.</s>
					<s n="20" xml:lang="la" type="auto">Tiguri 17. iulii 1562.</s>
				</p>
				<p>
					<s n="21" xml:lang="la" type="auto">Salutant te fratres.</s>
				</p>
				<p>
					<s n="22" xml:lang="la" type="auto">Saluta nobis Bezam nostrum, qui unus periclitatur pro nobis omnibus.</s>
				</p>
				<p>
					<s n="23" xml:lang="la" type="auto">Bullingerus tuus.</s>
				</p>
				<p>
					<s n="24" xml:lang="la" type="auto">Clarissimo viro d. Ioanni Calvino, Genevensis ecclesiae ministro, domino et fratri suo colendo et dilectissimo.</s>
					<s n="25" xml:lang="de" type="auto">Genf.</s>
				</p>
				<p>
					<s n="26" xml:lang="la" type="auto">Cito.</s>
				</p>
			</div>
		</body>
	</text>
</TEI>
