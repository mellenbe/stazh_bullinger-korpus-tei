<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5664">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5664</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil aliud possum rependere tibi, domine colendissime et frater charissime, pro labore et diligentia tua, qua exacte ad nos perscribis res Gallicas, quam gratiarum actionem.</s>
				</p>
				<p>
					<s n="3" xml:lang="la" type="auto">Itaque tam fratrum quam meo nomine maximas humanitati tuae gratias ago; recepimus enim et legimus, quae 15. martii et 19. scripsisti.</s>
				</p>
				<p>
					<s n="4" xml:lang="la" type="auto">Valde laetati sumus et egimus deo gratias, qui nos non deserit et in moeroribus consolatur.</s>
				</p>
				<p>
					<s n="5" xml:lang="la" type="auto">Oramus sedulo dominum, ut nostris benedicere pergat, hostes vel convertat vel sternat et huic bello cruentissimo exitum felicem per pacem piam ac stabilem largiatur, ne frustra tot et tanta passi sint viri boni.</s>
				</p>
				<p>
					<s n="6" xml:lang="la" type="auto">Vicini nostri militem vel supplementum miserunt 20. martii et quidem collectitium et parum instructum, 1500; alii aiunt esse 2000.</s>
					<s n="7" xml:lang="la" type="auto">Utinam vigilent fideles, ne iterum pacis praetextu novis copiis se instruant hostes et nostros opprimant!</s>
					<s n="8" xml:lang="la" type="auto">Audimus enim, nescio tamen quam certo, Büranum iuniorem Guysianis adducere equites 2000 ex Belgico.</s>
				</p>
				<p>
					<s n="9" xml:lang="la" type="auto">Audimus praeterea in Germania colligi ducentena millia aureorum pro Guysio.</s>
				</p>
				<p>
					<s n="10" xml:lang="la" type="auto">Spero ista omnia, simulac audierint periisse Gysium, in leves abitura auras.</s>
				</p>
				<p>
					<s n="11" xml:lang="la" type="auto">De captivitate Lotharingii cardinalis nihil unquam tale ad nos ut ad Albrechtum Lugdunensem allatum est.</s>
				</p>
				<p>
					<s n="12" xml:lang="la" type="auto">Audivimus illum fuisse apud imperatorem Oeniponti<note target="fn1" type="footnote"/> et tractasse de nuptiis inter reginam Scotiae et Ferdinand[um], imperatoris filium, contrahendis.</s>
				</p>
				<p>
					<s n="13" xml:lang="la" type="auto">Negotium Pellizariorum, qua potui fide et diligentia, egi apud senatum<note target="fn2" type="footnote"/>.</s>
				</p>
				<p>
					<s n="14" xml:lang="la" type="auto">Impertravi literas, quarum exemplum hisce inclusi; iamiam recepi; vertere non licuit.</s>
				</p>
				<p>
					<s n="15" xml:lang="la" type="auto">Retinui per biduum tabellarium: heri venit; hodie literas impetravi; cras discedet.</s>
				</p>
				<p>
					<s n="16" xml:lang="la" type="auto">Haec sub vesperam scribo.</s>
				</p>
				<p>
					<s n="17" xml:lang="la" type="auto">Scribae pro more dedi asses 15 vel batzios 7 cum dimidio; cavi, ne ullos sumptus facerem maiores.</s>
				</p>
				<p>
					<s n="18" xml:lang="la" type="auto">Pellizarium orabis, ut benigne consulat hoc meum officium, quod ei propter tuam commendationem impendi.</s>
				</p>
				<p>
					<s n="19" xml:lang="la" type="auto">Literas magistratus mittam fideliter consulibus Curiensibus et commendabo eis c[aus]am hanc quam diligentissime.</s>
				</p>
				<p>
					<s n="20" xml:lang="la" type="auto">Heri scripsi d. Fabritio, cui etiam commendavi, qua potui fide, ac scio illum fore sedulum.</s>
				</p>
				<p>
					<s n="21" xml:lang="la" type="auto">Optime vale.</s>
				</p>
				<p>
					<s n="22" xml:lang="la" type="auto">Tiguri 27. martii sub vesperam 1563.</s>
				</p>
				<p>
					<s n="23" xml:lang="la" type="auto">Bullingerus tuus.</s>
				</p>
				<p>
					<s n="24" xml:lang="la" type="auto">Dicitur colligi exercitus in Germania ad Metim recuperandam.</s>
				</p>
				<p>
					<s n="25" xml:lang="la" type="auto">Vidua beatae memoriae Martyris fratrem habet; is est apud d. admiraldum in aula eius; quia vero multo tempore nihil scripsit, sol[l]icita est, ne interierit.</s>
				</p>
				<p>
					<s n="26" xml:lang="la" type="auto">Oramus ergo, ut, si possis, perquiras per amicos tuos, an vivat an mortuus sit.</s>
				</p>
				<p>
					<s n="27" xml:lang="la" type="auto">Merende est nomen familiae.</s>
				</p>
				<p>
					<s n="28" xml:lang="la" type="auto">Clarissimo viro d. Ioanni Calvino, fidelissimo Genevensis ecclesiae pastori, domino meo colendo et fratri longe charissimo.</s>
				</p>
				<p>
					<s n="29" xml:lang="de" type="auto">Genf.</s>
				</p>
			</div>
		</body>
	</text>
</TEI>
