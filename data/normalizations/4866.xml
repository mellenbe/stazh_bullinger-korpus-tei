<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4866">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4866</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi schedulam proficiscenti Biennam a te, chare frater, traditam; expecto, quid praeterea sis scripturus.</s>
					<s n="3" xml:lang="la" type="auto">Nunc vero haec habeo.</s>
				</p>
				<p>
					<s n="4" xml:lang="la" type="auto">Fuit ante sesquiannum minister in agro Glaronensi quidam, vir simplex, Ioannes Schleher, monoculus, vir minime malus.</s>
					<s n="5" xml:lang="la" type="auto">Is accusatus est de quibusdam contra capita pacis in medium propositis.</s>
				</p>
				<p>
					<s n="6" xml:lang="la" type="auto">Accusata est eius quoque uxor, quod importuna et blasphema quaedam inter vicinas profuderit.</s>
					<s n="7" xml:lang="la" type="auto">Eas ob res Schleherus ille sibi consulens discessit Clarona et iam sesquiannum aut circiter apud nos habitavit sustentatus liberalitate ecclesiae, alioqui nullibi concionatus est etc.</s>
					<s n="8" xml:lang="la" type="auto">Interea accusant ipsum in comitiis Quinquepagici nec semel.</s>
				</p>
				<p>
					<s n="9" xml:lang="la" type="auto">Admonitus est vir bonus, caveat sibi, necubi in eas partes se conferat, in quibus Palestini dominium exercent.</s>
					<s n="10" xml:lang="la" type="auto">Nihilominus miser nuper petiit Thermas Fabarienses, ubi iterum monitus est, sibi diligenter prospiceret etc. sed frustra.</s>
				</p>
				<p>
					<s n="11" xml:lang="la" type="auto">Ergo, dum ante octiduum venisset Vesenium, captus est et ductus Suiciam.</s>
					<s n="12" xml:lang="la" type="auto">Id ubi audisset amplissimus magistratus noster, mox Suiciam literas scripsit petens causas, cur vinxerint illum.</s>
					<s n="13" xml:lang="la" type="auto">Respondetur illum se concionando indecenter gessisse, praeterea quorundam honorem maledicentia lesisse et esse quosdam, qui iure velint ipsum accusare; se ergo facturos, prout res poposcerit.</s>
					<s n="14" xml:lang="la" type="auto">Mox ergo missus est quaestor aerarius Sprossius, qui causam eius iuvet etc.</s>
				</p>
				<p>
					<s n="15" xml:lang="la" type="auto">Quid futurum sit, novit dominus.</s>
				</p>
				<p>
					<s n="16" xml:lang="la" type="auto">Quidam suspicantur illum fore caedendum; nam furiunt et frendent isti contra Christum et nos, eius cultores.</s>
					<s n="17" xml:lang="la" type="auto">Legatus regis Galliae Saloduro ad me misit, quae ex Gallia accepit: epistolam Ivonis, Carnotensis episcopi, quod regem Galliae non oporteat tantum Rhemis coronari, sed ubi rex voluerit; aedidit epistolam praetor Senonensis; scis Ivonem claruisse ante annos 500. Misit et supplicationem et confessionem omnium in regno fidelium dispersorum petentium a rege libertatem religionis et synceritatis.</s>
					<s n="18" xml:lang="la" type="auto">Addit consiliarios regis superioribus diebus contulisse cum parlamento Parisiensi de causa religionis, liberas auditas voces; sed quid decretum sit, se adhuc nescire, sed expectare.</s>
				</p>
				<p>
					<s n="19" xml:lang="la" type="auto">In aula Navarreni et principis a Conde et aliorum palam Parisiis praedicari evangelium; frendere cardinalem, episcopos, clerum.</s>
					<s n="20" xml:lang="la" type="auto">Ego video nobis maxime orandum dominum, ut adsit periclitantibus etc.</s>
				</p>
				<p>
					<s n="21" xml:lang="la" type="auto">Cum tibi communico ea, quae accepi ab amicis, nolo, ut, cum aliis eadem (quod tibi sane liberum est per me quidem)<note type="misc">Das Eingeklammerte Zusatz a. R.</note> communices, vel meum nomen vel legati regii aut aliorum exprimas.</s>
					<s n="22" xml:lang="la" type="auto">Tibi haec credo; aliis non item; sunt caussae certae, ob quas haec ad te, quem in Christo valere opto.</s>
					<s n="23" xml:lang="la" type="auto">Habebis haec communia cum Mathia nostro, quem salvere et valere opto.</s>
				</p>
				<p>
					<s n="24" xml:lang="la" type="auto">Tiguri 11. iulii 1561.</s>
				</p>
				<p>
					<s n="25" xml:lang="la" type="auto">Bullingerus tuus.</s>
				</p>
				<p>
					<s n="26" xml:lang="la" type="auto">Clarissimo viro d. Ambrosio Blaurero, civi Vitudurano<note target="fn1" type="footnote"/>, domino et fratri meo colendissimo et charissimo.</s>
					<s n="27" xml:lang="de" type="auto">Winterthur.</s>
				</p>
				<p>
					<note type="author">[von A. Blarers Hand:]</note>
					<s n="28" xml:lang="de" type="auto">An Herr Thomam Blarer.</s>
				</p>
			</div>
		</body>
	</text>
</TEI>
