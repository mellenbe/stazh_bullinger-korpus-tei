<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5319">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5319</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi literas de occupato Lugduno maximo cum gaudio.</s>
				</p>
				<p>
					<s n="3" xml:lang="la" type="auto">Dominus sit gloria et laus; is frangat contumatiam impiorum impiissimam.</s>
					<s n="4" xml:lang="la" type="auto">Pro literis illis tuis ago humanitati tuae, vir honrande, gratias maximas, cum symmystarum tum meo nomine, et oro ut ita pergas summa rerum gestarum capita vel per te vel per Budaeum aut Ionvillęum scribere et mature mittere.</s>
					<s n="5" xml:lang="la" type="auto">D. Coignetius literas nostras optime curat.</s>
				</p>
				<p>
					<s n="6" xml:lang="la" type="auto">Is etiam se optime in hac causa gessit et gerit adhuc, regi et Condensi fidelis.</s>
					<s n="7" xml:lang="la" type="auto">Quod facit iussus literis adulterinis et Guysiacis frigide facit, ita ut a 5 Pagicis pessime audiat.</s>
					<s n="8" xml:lang="la" type="auto">Sed confirmo illum subinde literis scriptis.</s>
				</p>
				<p>
					<s n="9" xml:lang="la" type="auto">Cur autem nunc scribam haec potissimum est causa.</s>
					<s n="10" xml:lang="la" type="auto">Mittit ad me literas illustrissimus Hessorum princeps per proprium nuncium.</s>
				</p>
				<p>
					<s n="11" xml:lang="la" type="auto">Cupit a me erudiri et certior fieri rerum Gallicarum, cum in Hassia spargantur tam varii rumores.</s>
					<s n="12" xml:lang="la" type="auto">Cupit scire quid sentiam de causa Condei, et an defensio eius iusta sit mihique videatur legitima.</s>
					<s n="13" xml:lang="la" type="auto">Expono itaque ei negotium ita ut accepi ex te et ex Gallia.</s>
				</p>
				<p>
					<s n="14" xml:lang="la" type="auto">Mitto Condei declarationem et protestationem cum foedere.</s>
					<s n="15" xml:lang="la" type="auto">Defendo pluribus Condei causam, ostendo talem esse contra Conestabilem et Guysiacum qualis Ioiadae fuit contra Athaliam.</s>
					<s n="16" xml:lang="la" type="auto">Hortor ne sigillo regis falso credat.</s>
				</p>
				<p>
					<s n="17" xml:lang="la" type="auto">Hortor ne militem concedat, aut equites in Galliam contra Condeum mittat imo ut impediat potius apud omnes principes et vicinos, Conestabilis et Guysii parricidia et nepharia contra regem et regnum consilia vicinis exponat.</s>
					<s n="18" xml:lang="la" type="auto">Literae principis scriptae sunt 24. aprilis Giessae in Hassia.</s>
				</p>
				<p>
					<s n="19" xml:lang="la" type="auto">Narrat praeterea in literis suis, Guysium cum Navarro misisse ad ipsum, petitum equites.</s>
					<s n="20" xml:lang="la" type="auto">Misit una totam actionem legati.</s>
				</p>
				<p>
					<s n="21" xml:lang="la" type="auto">Eam uti accepi ab ipso inclusi his et oro ut mature mittas ad ill.</s>
					<s n="22" xml:lang="la" type="auto">principem Conden[sem].</s>
					<s n="23" xml:lang="la" type="auto">Habebit qui interpretentur, vel illum Bernatem nobilem ab Erlach.</s>
					<s n="24" xml:lang="la" type="auto">Mihi videretur utile si mitteret ad Lantgravium vel literas, vel legatum qui exponeret universum negotium.</s>
					<s n="25" xml:lang="la" type="auto">Fortassis iam misit.</s>
				</p>
				<p>
					<s n="26" xml:lang="la" type="auto">Nam, quod modo dixi, principis literae datae sunt Giessae 24. aprilis.</s>
				</p>
				<p>
					<s n="27" xml:lang="la" type="auto">Cras ego iterum ablegabo nuncium eius literis onustum et hortor ut festinet.</s>
					<s n="28" xml:lang="la" type="auto">Si scripseris in Galliam commendabis me illustr.</s>
					<s n="29" xml:lang="la" type="auto">principi Condeo, cui deus sapientiam et robur et constantiam conferat oro.</s>
				</p>
				<p>
					<s n="30" xml:lang="la" type="auto">Salutabis charissimum fratrem Bezam, pro cuius salute sedulo precamur dominum.</s>
					<s n="31" xml:lang="la" type="auto">Dominus eius ministerio utitur ad res maximas.</s>
				</p>
				<p>
					<s n="32" xml:lang="la" type="auto">Benedicat ei dominus et servet eum.</s>
				</p>
				<p>
					<s n="33" xml:lang="la" type="auto">Fama defertur ad nos Quinquepagicos iniquissime ferre remoram quam eis iniecerunt Tigurini et Bernates.</s>
					<s n="34" xml:lang="la" type="auto">Clamant: ideo impediverunt nos ut interea pereant nostri una cum antiqua religione.</s>
					<s n="35" xml:lang="la" type="auto">Atque o utinam, o si etc.</s>
				</p>
				<p>
					<s n="36" xml:lang="la" type="auto">Aliis incipit languescere fervor cum audiunt Lugdunum a nostris esse occupatum.</s>
					<s n="37" xml:lang="la" type="auto">Alii dicunt se militem in Galliam missuros, si prius ipsis satisfactum sit per omnia.</s>
					<s n="38" xml:lang="la" type="auto">Audio autem summam debiti excrescere ad duas auri tinnas[!?].</s>
					<s n="39" xml:lang="la" type="auto">Scio autem, quam expilarint exhauserintque Guysii aerarium regium.</s>
				</p>
				<p>
					<s n="40" xml:lang="la" type="auto">Quidam arbitrantur omnino legionem ducendam fore.</s>
					<s n="41" xml:lang="la" type="auto">Ita urget et satagit Frölichius capitaneus quo nomine invisissimus est Cognetio.</s>
				</p>
				<p>
					<s n="42" xml:lang="la" type="auto">Ac dicitur Frölichio dixisse, meminerit beneficiorum acceptorum ex Gallia, et quod Navarrus, Conestabilis, Guysius et Maleschalkus non sint Gallia, sed potior pars sit ex parte adversa.</s>
					<s n="43" xml:lang="la" type="auto">Praestat haec scire Condeum, ne nimis cunctando occasionem commode agendi amittat, negotiumque absolvat et regem cum regina Lutetiamque recuperet, priusquam exteri milites Galliam ingrediantur.</s>
				</p>
				<p>
					<s n="44" xml:lang="la" type="auto">Sed haec omnia tuae commendo prudentiae.</s>
					<s n="45" xml:lang="la" type="auto">Anxie expectamus quid factum Lutetiae.</s>
				</p>
				<p>
					<s n="46" xml:lang="la" type="auto">Vale cum omnibus fratribus.</s>
				</p>
				<p>
					<s n="47" xml:lang="la" type="auto">Dominus benedicat tibi, vir honorande et frater charissime.</s>
				</p>
				<p>
					<s n="48" xml:lang="la" type="auto">Omnes nostri te et tuos salutant.</s>
				</p>
				<p>
					<s n="49" xml:lang="la" type="auto">Tiguri 12. maii 1562.</s>
				</p>
				<p>
					<s n="50" xml:lang="la" type="auto">Heinrychus Bullingerus tuus.</s>
				</p>
				<p>
					<note>[Adresse vor f. 427:]</note>
					<s n="51" xml:lang="la" type="auto">Clarissimo viro d. Ioanni Calvino, Genevensis ecclesiae fidelissimo pastori et eo absente d. Ioanni Budaeo vel Ioanni Ionvillęo, dominis honorandis et fratribus charissimis meis.</s>
					<s n="52" xml:lang="de" type="auto">Genf.</s>
				</p>
			</div>
		</body>
	</text>
</TEI>
