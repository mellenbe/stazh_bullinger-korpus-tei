<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5818">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5818</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Valde delector prolixis tuis literis, domine colende et frater charissime.</s>
				</p>
				<p>
					<s n="3" xml:lang="la" type="auto">Ego vero breves semper scribo.</s>
				</p>
				<p>
					<s n="4" xml:lang="la" type="auto">Sed boni consules, praesertim nunc, quum supra 14 dies decubuerim et etiamnum sim attritis prorsus viribus.</s>
				</p>
				<p>
					<s n="5" xml:lang="la" type="auto">Tuas 1. iulii scriptas accepi et cum fratribus communicavi.</s>
				</p>
				<p>
					<s n="6" xml:lang="la" type="auto">De rebus Gallicarum ecclesiarum semper avemus audire felicia.</s>
				</p>
				<p>
					<s n="7" xml:lang="la" type="auto">Non infelicia scripsisti; feliciora expectamus, quinimo oramus dominum, ut is nobis adsit et adversariorum cruenta infringat consilia.</s>
				</p>
				<p>
					<s n="8" xml:lang="la" type="auto">Mihi quidem perplaceret, si tu ex libris d. Petri Martyris colligeres locos communes et quidem breves et ordine didactico compositos; si quis alius hoc praestare poterit, tu poteris inprimis.</s>
				</p>
				<p>
					<s n="9" xml:lang="la" type="auto">Non puto iure posse conqueri typographos nostros, quum hoc videatur novum fore opus.</s>
				</p>
				<p>
					<s n="10" xml:lang="la" type="auto">Scripsit d. Martyr elegantissimos commentarios in libros Regum, quos excudet brevi d. Froschouerus; utiles erunt hi inprimis ad hoc tuum institutum.</s>
				</p>
				<p>
					<s n="11" xml:lang="la" type="auto">Sed primo quidem commentarios in 3 Reg. arbitror edendos, deinde quod restat in 4. librum; postremo adiicientur illis commentarii in libros Samuelis; nunc ecuduntur commentarii in Ethica Aristotelis.</s>
				</p>
				<p>
					<s n="12" xml:lang="la" type="auto">Expecto summo cum desiderio, quod scribes de rebus Gallicis et bello illo Anglicano, pacatumne sit an duret.</s>
				</p>
				<p>
					<s n="13" xml:lang="la" type="auto">Video mira texi a pontifice Romano et suis consiliariis; cuperem ergo bella illa Anglica, Danica et Svedica esse pacata.</s>
				</p>
				<p>
					<s n="14" xml:lang="la" type="auto">Orabimus dominum, ut is ecclesiae suae adsit et adversariorum consilia cruenta dissipet.</s>
				</p>
				<p>
					<s n="15" xml:lang="la" type="auto">Commendo tibi hos studiosos Polonos; alter Wenceslaus Ostrorog, viri maximi in Polonia et piissimi, filius est.</s>
				</p>
				<p>
					<s n="16" xml:lang="la" type="auto">Saluta d. Crispinum, d. Badium et alios viros bonos; nostri omnes te salutant.</s>
				</p>
				<p>
					<s n="17" xml:lang="la" type="auto">Vale.</s>
				</p>
				<p>
					<s n="18" xml:lang="la" type="auto">Tiguri 26. iulii anno 1563.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Clarissimo viro d. Theodoro Bezae, fidelissimo Genevensis ecclesiae ministro, domino colendo et fratri charissimo meo.</s>
				</p>
				<p>
					<s n="21" xml:lang="de" type="auto">Genf.</s>
				</p>
			</div>
		</body>
	</text>
</TEI>
