<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12487">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12487</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Quanquam studium tuum erga me multis iam rebus mihi cognitum sit, studiorum meorum unice mecoenas, tamen in hoc maxime perspexi, partim quod non solum mihi princeps et ad suscipiendam et ad ingrediendam rationem horum studiorum extitisti, sed etiam tuis literis<note target="fn1" type="footnote"/> exhortaris, ut in coepto studiorum cursu pergere velim, partim quod intelligo meas literas<pb type="edition" next="392"/> tibi loquaces non videri;<note target="fn2" type="footnote"/> quare, nisi te vicissim diligam, vehementer ingratus sim.</s>
					<s n="3" xml:lang="la" type="auto">Superioribus literis<note target="fn3" type="footnote"/> non respondi, quia responsione egere non videbantur; deinde, ne tibi multitudine mearum literarum molestus essem.</s>
					<s n="4" xml:lang="la" type="auto">Nunc vero, cum te meas literas desiderare intelligo, explebo offitium scribendi assiduitate literarum potius quam intermissionis excusatione.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Et, ut ad tuas literas<note target="fn4" type="footnote"/> veniam primo, quod religionem attinet, noli aliud a me expectare quam quod discedens me praestiturum vobis sum pollicitus.</s>
					<s n="6" xml:lang="la" type="auto">Dico, quod semper dixi: De mea fide periculum non esse<note target="fn5" type="footnote"/>.</s>
					<s n="7" xml:lang="la" type="auto">Nemo mihi in hac parte est molestus, nec egregia laus<note target="fnb" type="footnote"/> et spolia ampla referrent, etiamsi vincerent me.</s>
					<s n="8" xml:lang="la" type="auto">Nec<note target="fnc" type="footnote"/> vidi adhuc, quid ad suam causam stabiliendam ex sacris literis possint afferre.</s>
					<s n="9" xml:lang="la" type="auto">Quantum ad <persName ref="p28" cert="high">Bucerum</persName>, non ita sum stupidus, ut non intelligam, quid dicat, quo omnia tendant, aut quid moliatur.</s>
					<s n="10" xml:lang="la" type="auto">Nuper ille ex commitiis reversus<note target="fn6" type="footnote"/> coepit Acta apostolorum publice interpraetari.</s>
				</p>
			</div>
			<div xml:id="div3" corresp="regest3">
				<p>
					<s n="11" xml:lang="la" type="auto">Ioanni Anglo N.<note target="fn7" type="footnote"/> literas tuas legi,<note target="fn8" type="footnote"/> quemadmodum postulabas.</s>
					<s n="12" xml:lang="la" type="auto">Gratum illi fuit, quod scripsisti, et pietatem, quam ex literis perspitiebat, et tuam in se voluntatem valde praedicabat, et iussit, si ad te darem literas, tibi scribere salutem et eius nomine gratias agere.</s>
					<s n="13" xml:lang="la" type="auto">Verum ubi nunc agat, nescio<note target="fn9" type="footnote"/>.</s>
					<s n="14" xml:lang="la" type="auto">Hoc mense ipsum nunquam vidi.</s>
				</p>
			</div>
			<div xml:id="div4" corresp="regest4">
				<p>
					<s n="15" xml:lang="la" type="auto">Miraris, quid responderit consul <persName ref="p1826" cert="high">Pfarrerus</persName><note target="fn10" type="footnote"/>.</s>
					<s n="16" xml:lang="la" type="auto">Tum temporis assidebat gubernaculis reipublicae<note target="fn11" type="footnote"/>.</s>
					<s n="17" xml:lang="la" type="auto">Quare ego ipsi literas<note target="fn12" type="footnote"/> reddere non potui.</s>
					<s n="18" xml:lang="la" type="auto">Dedi autem uxori<note target="fn13" type="footnote"/> ipsius et simul dixi, si de tabellario quaereret, ut me apud d. Matthiam<note target="fn14" type="footnote"/> esse diceret.</s>
					<s n="19" xml:lang="la" type="auto">Itaque quid responderit, mihi parum constat.</s>
				</p>
			</div>
			<div xml:id="div5" corresp="regest5">
				<p>
					<s n="20" xml:lang="la" type="auto">Gratum fuit, quod te patrem et tuam familiam recte valere familiariter scripseris.<pb type="edition" next="393"/></s>
				</p>
			</div>
			<div xml:id="div6" corresp="regest6">
				<p>
					<s n="21" xml:lang="la" type="auto">Postremo cavere iubes, ne lectionum multitudine ingenium perturbem.</s>
					<s n="22" xml:lang="la" type="auto">Bene mones, colendissime pater, nam et ego sentire potui multitudine praeceptorum et tanta rerum varietate animos discentium distrahi; quare nonnihil mutavi.</s>
					<s n="23" xml:lang="la" type="auto">Scio te multa a me requirere et tibi de me magna polliceri.</s>
					<s n="24" xml:lang="la" type="auto">Verum hoc anno<note target="fn15" type="footnote"/> tantum possum dialecticę et rhetoricae solida[m]<note target="fnd" type="footnote"/> tamen comparare notitiam.</s>
					<s n="25" xml:lang="la" type="auto">Nam per hoc ferme tempus re[petita] sunt in classe, quae superiori anno auditoribus illis commissa fuerunt, ita ut ego modica cum utilitate audire et nullas fere certas lectiones habere potuerim.</s>
					<s n="26" xml:lang="la" type="auto">Nunc vero d. Gerardus Sevenus,<note target="fn16" type="footnote"/> primę classis praeceptor, doctissime<note target="fne" type="footnote"/> incoepit rhetoricam <persName ref="p632" cert="high">Ciceronis</persName>, de partitionibus oratoriis,<note target="fn17" type="footnote"/> et Dialecticam <persName ref="p2256" cert="high">Sturmii</persName><note target="fn18" type="footnote"/>.</s>
					<s n="27" xml:lang="la" type="auto">Quare, si annus exactus fuerit, non video, cur diutius mihi Argentinę manendum sit<note target="fn19" type="footnote"/>.</s>
					<s n="28" xml:lang="la" type="auto">Oportet deinde alias quoque disciplinas gustare, quibus theologia illustratur, quod commodius alibi fieri existimo, ubi etiam minoris vivitur<note target="fn20" type="footnote"/>.</s>
					<s n="29" xml:lang="la" type="auto">Nam in nostro gymnasio<note target="fn21" type="footnote"/> praeterquam quod rudimenta fidelissime tradit, non video, quid [cum aliis]<note target="fnf" type="footnote"/> <pb type="scan" next="728"/>academiis<note target="fn22" type="footnote"/> non habeat commune.</s>
					<s n="30" xml:lang="la" type="auto">Quam autem necessaria sit disciplinarum cognitio ei, qui sperat se aliquem fructum in theologia consequuturum, non est, qui non videat!</s>
					<s n="31" xml:lang="la" type="auto">Itaque te (cui cura mei studii a parente<note target="fn23" type="footnote"/> deligata est, quique libenter suscepisti)<note target="fng" type="footnote"/> oro vel hoc nomine, quod promisisti patrocinium, ut in hac quoque parte meis studiis consulas (nam plurimum tuus hortatus, tua vox et authoritas apud parentem meum valet), utque diligenter expiscari velis, quam diu me peregre esse velit, ut sciam, quo pacto mea studia formare debeam.</s>
					<s n="32" xml:lang="la" type="auto">Vereor<note target="fnh" type="footnote"/> enim, ne parum temporis a patria manendi concedatur.</s>
					<s n="33" xml:lang="la" type="auto">Haec autem propterea moneo, non quod Argentinę studii pertaesum sit (velim me ante aliquot annos Argentinam venire<note target="fni" type="footnote"/> potuisse et diu manere posse, nisi diversum vitae meae ratio videretur postulare), sed ut consilium in tempore dare posses<note target="fnj" type="footnote"/> et me de hac re, quantum tibi scire licet, certiorem reddere.</s>
					<s n="34" xml:lang="la" type="auto">Nam si scirem caeteris artibus spatium et otium non dari, relictis fundamentis, dialectica et rhetorica<pb type="edition" next="394"/> (quorum tamen in omnes vitae partes usus magnus est et necessarius)<note target="fnk" type="footnote"/> me ad mathematica conferrem.</s>
				</p>
			</div>
			<div xml:id="div7" corresp="regest7">
				<p>
					<s n="35" xml:lang="la" type="auto">Vale.</s>
					<s n="36" xml:lang="la" type="auto">Uxorem tuam<note target="fn24" type="footnote"/> et totam familiam vicissim salutare meo nomine ne dedigneris.</s>
				</p>
			</div>
			<div xml:id="div8" corresp="regest8">
				<p>
					<s n="37" xml:lang="la" type="auto"><placeName ref="l1049" cert="high">Argentorati</placeName> apud S. Nicolaum<note target="fn25" type="footnote"/>, ex aedibus d. <persName ref="p1580" cert="high">Marpachii</persName><note target="fn26" type="footnote"/>, pridie calendis maii anno 1546.</s>
				</p>
				<p>
					<s n="38" xml:lang="la" type="auto">Tuus ex animo <persName ref="p1480" cert="high">Ludovicus Lavatherus</persName>.</s>
				</p>
				<p>
					<note type="address">[Adresse darunter:]</note>
					<s n="39" xml:lang="la" type="auto">Vigilantissimo Tigurinae ecclesiae antistiti Henricho Bullingero, patri suo colendissimo.</s>
					<s n="40" xml:lang="de" type="auto">Zürich.</s>
				</p>
			</div>
		</body>
	</text>
</TEI>
