<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization10428">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #10428</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod hactenus, ornatissime Bullingere, nihil a me literarum accepisti, nec negligentiae nec oblivioni tui imputes velim.</s>
					<s n="3" xml:lang="la" type="auto">Ea enim sunt tua erga me immerentem humanitatis officia ac merita tantique revera te facio, ut ex quo proxime a te discessi<note target="fn1" type="footnote"/>, dies nulla praeterierit, qua non saepe tui sim recordatus.</s>
					<s n="4" xml:lang="la" type="auto">Sed partim tabelliones in causa fuere, quos nunquam fere, nisi dum essem<pb type="edition" next="209"/> occupatissimus, habere contigit, partim vero pudor quidam subrusticus et singularis tui nominis reverentia, quominus pro eo ac debui<note target="fna" type="footnote"/> vel literis, quando re ipsa nequeo, gratitudinem animi testatus sim hactenus.</s>
					<s n="5" xml:lang="la" type="auto">Sed enim ne tandem hoc parum officioso silentio neglectę a te mihi amicitiae oblatę<note target="fnb" type="footnote"/> suspicionem incurrerem, rumpere <foreign xml:lang="el">τὴν ἀπροσηγορίαν</foreign><note target="fn2" type="footnote"/> posito pudore libuit, maxime, quando eam ingenii tui suavitatem ac mansuetudinem deprehendisse mihi videor, ut si vel ineptissime, quod soleo, scribam aut alioquin<note target="fnc" type="footnote"/> tuae autoritatis et doctrinae rationem habeam parum exactam, facile eius te mihi delicti gratiam facturum certo mihi persuaserim iam pridem.</s>
					<s n="6" xml:lang="la" type="auto">Quare hoc unum in praesentiarum notum tibi facio, tua mihi in domino notitia et amicitia iucundius obvenire nihil potuisse, qua si coram perfrui liceret, felicem me plane beatumque iudicarem, quanquam ne in isto quidem locorum intervallo a<note target="fnd" type="footnote"/> <persName ref="p213" cert="high">Sultzero</persName> tuo nunquam aberis animo, ut<note target="fne" type="footnote"/> cui semel velut iacenti manus porrigere non es dedignatus tuoque amori dignum iudicaris.</s>
					<s n="7" xml:lang="la" type="auto">Ego vero etsi adferre ad amicitiam tuam praeter fidem et benevolentiam nihil possum, eam ipsam tamen faxo ne unquam in me desideres, quam tantisper, quaeso, amplectere, dum voluntatis in te meae luculenter et copiose declarandi [!] facultas aut occasio sit, qua oblata intellecturum te spero cum homine tibi neutiquam ingrato rem esse.</s>
				</p>
				<p>
					<s n="8" xml:lang="la" type="auto">Ceterum de publicis negociis nihil scribo ad te, eo quod et <persName ref="p90" cert="high">Berchtoldum</persName><note target="fn3" type="footnote"/> id facere<note target="fn4" type="footnote"/> studiose scio et quod testudineam vitam agens haec ut non inquiro, sic etiam nisi diu pervagata ad me perferuntur.</s>
					<s n="9" xml:lang="la" type="auto">Domi enim meo more delitesco me totum studiis consecrans, quae rebus omnibus missis persequi toto pectore libet quippe qui<note target="fnf" type="footnote"/> sine his omnem mihi vitam acerbam plane iudico.</s>
					<s n="10" xml:lang="la" type="auto">Praeter Aristot[elis] lectionem nuper etiam Marcum exorsus sum.</s>
					<s n="11" xml:lang="la" type="auto">Quae me lectio quantopere exerceat, dici vix potest, ut qui in omnibus literis, tum in hac professione maxime rudis discere simul et docere cogor<note target="fn5" type="footnote"/>.</s>
					<s n="12" xml:lang="la" type="auto">Quorum utrumque magno quidem conatu fit, sed nescio, quanto profectu.</s>
					<s n="13" xml:lang="la" type="auto">In explicatione textus, ut vocant, aliorum iudicium libens sequor nil ipse mihi fidens.</s>
					<s n="14" xml:lang="la" type="auto">Verum in communium locorum tractatione, dum peculiarem quandam rationem<pb type="scan" next="||340"/> instituo, finibus nempe quaeque suis circumscribere ordine certo cupiens, immensa mihi suboritur difficultas, ut veluti mare quoddam ingressus vix terminum ullum queam perspicere.</s>
					<s n="15" xml:lang="la" type="auto">Quamobrem ea in re tu, tum ex<note target="fng" type="footnote"/> quo velut oraculo haec scissitari [!] libuit, quaeso, tuo mihi consilio adsis cettam mihi et studiosis frugem allaturus.</s>
					<s n="16" xml:lang="la" type="auto">Et si quae praeterea vel in evangelistas omnes vel in hunc<note target="fn6" type="footnote"/> peculiariter habeas, ea mihi communicare ad tempus velis.</s>
					<s n="17" xml:lang="la" type="auto">Restituam bona fide omnia.</s>
					<s n="18" xml:lang="la" type="auto">En novae amicitiae auspicia, qui postulationibus<pb type="edition" next="210"/> tam cito te fatigo.</s>
					<s n="19" xml:lang="la" type="auto">Qua in re si quid peccatur, tuae imputa humanitati, qua fretus omnia mihi apud te licere arbitror.</s>
				</p>
				<p>
					<s n="20" xml:lang="la" type="auto">Caetera bene habent satis.</s>
					<s n="21" xml:lang="la" type="auto">Cum <persName ref="p145" cert="high">Megandro</persName> et Rellicano mihi convenit.</s>
					<s n="22" xml:lang="la" type="auto">Ferre enim me didicerunt, odisse desierunt.</s>
					<s n="23" xml:lang="la" type="auto">Dominus faxit, ut Christum unanimiter spiremus omnes.</s>
					<s n="24" xml:lang="la" type="auto">In <persName ref="p90" cert="high">Berchtoldi</persName> ut patroni et defensoris acerrimi amicitia totus acquiesco, ut in cuius sinum omnes meas opes, ut nosti, iam pridem contulerim.</s>
					<s n="25" xml:lang="la" type="auto">Commendarem hunc tibi amandum tui tam studiosum virum, nisi et per illum ego tibi potius commendandus sim et eo tua sponte feraris.</s>
					<s n="26" xml:lang="la" type="auto">Sed molestus iam satis tibi fui.</s>
				</p>
				<p>
					<s n="27" xml:lang="la" type="auto">Vale ac <persName ref="p213" cert="high">Simonem</persName> tibi addictissimum tuis ad dominum precibus commendatum habe id mutuo facturus.</s>
					<s n="28" xml:lang="la" type="auto">Bene vale cum uxore<note target="fn7" type="footnote"/> castissima, quam meis verbis salutabis amanter et diligenter.</s>
				</p>
				<p>
					<s n="29" xml:lang="la" type="auto"><placeName ref="l121" cert="high">Bernae</placeName>, 11. iunii anno 1534.</s>
				</p>
				<p>
					<s n="30" xml:lang="la" type="auto">Tuus ut suus <persName ref="p213" cert="high">Simon Sultzerus</persName>.</s>
				</p>
				<p>
					<s n="31" xml:lang="la" type="auto">Saluta <persName ref="p14" cert="high">Theodorum</persName><note target="fn8" type="footnote"/>, Leonem<note target="fn9" type="footnote"/>, <persName ref="p165" cert="high">Pellicanum</persName>, <persName ref="p16" cert="high">Binderum</persName>, Eras[mum]<note target="fn10" type="footnote"/> et bonos omnes.</s>
				</p>
				<p>
					<note type="address">[Adresse darunter:]</note>
					<s n="32" xml:lang="la" type="auto">Viro ornatissimo d. Heinricho Bullingero, divini verbi praeconi fidelissimo, patrono suo colendissimo.</s>
					<s n="33" xml:lang="de" type="auto">Zürich.</s>
				</p>
			</div>
		</body>
	</text>
</TEI>
