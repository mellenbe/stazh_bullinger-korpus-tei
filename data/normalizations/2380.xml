<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2380">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2380</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Dedit tibi, dilecte fili, bonum testimonium d. Burcherus cum diligentiae in literis tum frugalitatis in faciendis sumptibus.</s>
					<s n="3" xml:lang="la" type="auto">Perge sic, mi fili, temetipsum superare in illa tua diligentia et frugalitate; ita enim et mihi et matri gratificaberis plurimum et temetipsum ornabis.</s>
				</p>
				<p>
					<s n="4" xml:lang="la" type="auto">Expecto adhuc schedam expensarum ad primam usque septembris, ut inde coniiciam, quid exposueris, quid tibi sit residuum.</s>
				</p>
				<p>
					<s n="5" xml:lang="la" type="auto">Ora pro fratre meo dominum, ut dignetur illi sanitatem conferre; nam maximis differtur doloribus.</s>
					<s n="6" xml:lang="la" type="auto">Magna tamen affulget nobis spes fore, ut a m. Felice Wirzio curetur.</s>
				</p>
				<p>
					<s n="7" xml:lang="la" type="auto">Singulariter ille te salvere iubet.</s>
				</p>
				<p>
					<s n="8" xml:lang="la" type="auto">Rheti confoederati nostri caesi sunt in Italia; ceciderunt eorum duces ad unum omnes exceptis duobus, qui pugnae non interfuerunt per morbum, amiserunt signa omnia.</s>
					<s n="9" xml:lang="la" type="auto">Caesi sunt plures 300, capti 450, sed mox a Müssio dimissi perbenigne.</s>
				</p>
				<p>
					<s n="10" xml:lang="la" type="auto">Germani, qui nomina Gallo dederunt et militarunt sub duce Reckenrat, bona parte deleti sunt; Italicus enim peditatus et Gallicus equitatus nullas Rhaetis et Germanis tulere suppetias iustas, sed mox sibi fuga consuluerunt.</s>
					<s n="11" xml:lang="la" type="auto">Gallicum equitatum intelligo, qui in Italia sub signa Galli fuit collectus.</s>
					<s n="12" xml:lang="la" type="auto">Alioqui nihil dubito de Gallorum virtute, si Galli ipsi Rhetis et Germanis adfuissent, strenue pugnassent cum ipsis haud dubie.</s>
					<s n="13" xml:lang="la" type="auto">Orandus est dominus, ut graves hos motus componat.</s>
					<s n="14" xml:lang="la" type="auto">Obsidentur modo Senae a Caesare fortiter defendentibus has civibus et Gallis.</s>
					<s n="15" xml:lang="la" type="auto">Novum conscribit exercitum Strozius, primas in Italia Gallisantium.</s>
					<s n="16" xml:lang="la" type="auto">Salutat te mater, salutant te sorores et nostri omnes.</s>
					<s n="17" xml:lang="la" type="auto">Ioannes Esslingerus, nobilis chirurgus, hac nocte praepropera morte extinctus migravit religiose ad dominum; nam morienti astiti.</s>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Tiguri 1. septembris 1554.</s>
				</p>
				<p>
					<s n="20" xml:lang="la" type="auto">Bullingerus.</s>
				</p>
				<p>
					<s n="21" xml:lang="la" type="auto">Dilecto meo filio Heinrycho Bullingero, Argentinae in aedibus d. Ioannis Burcheri Angli agenti.</s>
				</p>
				<p>
					<s n="22" xml:lang="de" type="auto">Heinrichen Bullingern zu Strassburg.</s>
				</p>
			</div>
		</body>
	</text>
</TEI>
