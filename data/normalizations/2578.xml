<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2578">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2578</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Dabis veniam, humanissime et doctissime Bullingere, si iterum ego rudis et iners tua sancta studia laboresque pios interturbaro.</s>
					<s n="3" xml:lang="la" type="auto">Quod enim facio non tam mea quam fratrum, tum<note type="margin">a.R.: tam?</note> piorum aliquot, imo veritatis Christi adserendę caussa facio.</s>
					<s n="4" xml:lang="la" type="auto">Rogarunt adeoque per Christum obtestati sunt me fratres et aliquot pii ut tibi scribam precibusque a te contendam ut Christi simplicem de coena domini veritatem, a Westphalo illo pastore Hamburgo obfuscatam vel potius oppugnatam, tu responso brevi ex scripturis sacris perspicuo et firmo propugnare vel propugnatam illustrare adserereque velis, ut dei gratia potes.</s>
					<s n="5" xml:lang="la" type="auto">Calvini enim scriptum nullum ad nos pervenit, quem audio se huic Westphalo opposuisse.</s>
					<s n="6" xml:lang="la" type="auto">Sunt qui silentium vestrum desertionem causse vel turpem fugam interpretantur, qui tamen causse favere videri volunt.</s>
					<s n="7" xml:lang="la" type="auto">Reliqui theologi, vel potius <foreign xml:lang="el">κρεολογοι</foreign> triumphant inter suos.</s>
					<s n="8" xml:lang="la" type="auto">Esto, liceat illis iubilare, adeoque ante victoriam <foreign xml:lang="el">εγκςμιαζειν</foreign><note type="margin">a.R.: ...</note>, sed ne fiat in iniuriam seu imminutionem simplicis Christi veritatis.</s>
					<s n="9" xml:lang="la" type="auto">Queso, mi humanissime Bullingere, que tua est pia eruditio et sancta prudentia, de remediis cogita.</s>
					<s n="10" xml:lang="la" type="auto">Quare<note type="margin">a.R.: Que et</note> pro tua fide dexteritate et prudentia fideliter et fortiter adpone, ne carnalis hic tumor periculose recrudescens in pernitiem corporis Christi, hoc est eius sancte ecclesie pergat.</s>
				</p>
				<p>
					<s n="11" xml:lang="la" type="auto">Unum addam, si nescis: Aeditus est superioribus diebus libellus alius cuius titulum ad me perscripsit diaconus ecclesię Canpidonensis talem: Collectanea sententiarum d. Aurelii Augustini episcopi Hipponensis de coena domini.</s>
					<s n="12" xml:lang="la" type="auto">Addita est confutatio vindicans a corruptelis plerosque locos quos pro se ex Augustino falso citant sacramentarii, per m. Ioachimum Westphalum.</s>
					<s n="13" xml:lang="la" type="auto">Ratispone ex officina Iohannis Carbonis.</s>
					<s n="14" xml:lang="la" type="auto">Anno etc. 55.</s>
					<s n="15" xml:lang="la" type="auto">Priorem libellum huius Westphali in linguam germanam versum studiose suis commendant clamatores [carn]ales, quem et in canonem, ni fallor, consecrabunt.</s>
				</p>
				<p>
					<s n="16" xml:lang="la" type="auto">Hec, doctissime Bullingere, tibi subindicare volui ut dispicias caveasque ne quid detrimenti veritas Christi simplex, tum offendiculi Christi ecclesia accipiat.</s>
					<s n="17" xml:lang="la" type="auto">Vale, optime et in Christo observande Bullingere, et meam infantiam vel inpudentiam boni consule.</s>
					<s n="18" xml:lang="la" type="auto">Ex Mem[m]inga pridie nonarum martii anno a nato servatore Christo 1555.</s>
				</p>
				<p>
					<s n="19" xml:lang="la" type="auto">T[uae] humanitati deditissimus Bartholomaeus Bertlinus, ecclesie Christi ibidem minister.</s>
				</p>
				<p>
					<s n="20" xml:lang="la" type="auto">Heinricho Bullingero fidelissimo ecclesię Tigurine antistiti, domino et amico suo in Christo observando.</s>
				</p>
				<p>
					<s n="21" xml:lang="de" type="auto">Zürich.</s>
				</p>
			</div>
		</body>
	</text>
</TEI>
