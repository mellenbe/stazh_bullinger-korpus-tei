<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8636">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8636</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Agis tu mihi gratias, mi pater observande, cum ego has tibi maiores debeam, quam unquam referre possim, qui cum honestissimis et optimis viris me invisere dignatus es et simul de iis, quae domi apud vos fiunt, certiorem reddis.</s>
				</p>
				<p>
					<s n="3" xml:lang="la" type="auto">Legi scriptum Witenbergensium, quod Ulmerus misit; miseret me et hominum istorum et ecclesiae totius, quae in tantis controversiis ad tales respicit, qui homines quidem sunt eruditi, sed non satis animi habent, ut, quam probe norunt veritatem, fortitudine theologis digna tueantur.</s>
					<s n="4" xml:lang="la" type="auto">Nobiscum sentiunt in doctrina de naturis in Christo et idiomatum communicatione; in eo autem, quod ex illa infallibiliter, imo necessario sequitur, diserte se a nobis dissentire protestantur.</s>
					<s n="5" xml:lang="la" type="auto">O tempora, o ignaviam theologorum, qui, ne Zvingliani videantur, agnitam veritatem damnant et ad effugia sese recipiunt, quorum (sat scio) illos pudet intra conscientiae suae arcana.</s>
					<s n="6" xml:lang="la" type="auto">Sed digni sunt, ut labirynthis eiusmodi sese intricent, qui in hominum verba iurarunt aut saltem iurare videri volunt.</s>
					<s n="7" xml:lang="la" type="auto">Saepe quidem cogitavi de filio illuc mittendo; sed nolim eum a talibus institui, ex quibus non aliud discere quam verborum praestigiis ludere et modo verum fateri, modo hoc ipsum negare, et metuo, ne istorum hominum consuetudo atque observantia aliquando nobis defunctis nostrae etiam ecclesiae negotium faciat et fortasse, qui inter illos versantur, discant, quae nostrae genti minus prosint.</s>
					<s n="8" xml:lang="la" type="auto">Deus et illorum et nostrum omnium misereatur.</s>
					<s n="9" xml:lang="la" type="auto">Quis Petronio Grebelio surrogatus sit, nondum intellexi.</s>
					<s n="10" xml:lang="la" type="auto">Eschero nostro indicavi, quid petas; sed non puto illum venturum; nam festinat, ut usui aquarum finem imponat.</s>
				</p>
				<p>
					<s n="11" xml:lang="la" type="auto">Nos omnes valemus praeter solam Elizabetulam, quae febri quotidiana infestatur; mitius tamen habet quam initio, ut spes sit brevi convalituram.</s>
				</p>
				<p>
					<s n="12" xml:lang="la" type="auto">Salutem dices tuis et meis omnibus.</s>
					<s n="13" xml:lang="la" type="auto">Vale, mi pater observande.</s>
				</p>
				<p>
					<s n="14" xml:lang="la" type="auto">Urdorfi 13. augusti 1571.</s>
				</p>
				<p>
					<s n="15" xml:lang="la" type="auto">Tui observantissimus Rodolphus Gvaltherus.</s>
				</p>
				<p>
					<s n="16" xml:lang="de" type="auto">Dem erwärtigen, wohlgelehrten Herren m. Heinrichen Bullinger, Dienern der Kirchen Zürich, meinem ehrenden Herren und Schwager zu handen.</s>
				</p>
			</div>
		</body>
	</text>
</TEI>
