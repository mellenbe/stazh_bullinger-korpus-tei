<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2235">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2235</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Maximas tibi, colende et frater carissime, gratias ago, tum pro literis amicissimis, tum pro exemplo libri tui mihi dono dato.</s>
					<s n="3" xml:lang="la" type="auto">Hallerus, cui tu miseras illud, intra octiduum demum misit; unde nondum illud licuit perlegere.</s>
				</p>
				<p>
					<s n="4" xml:lang="la" type="auto">Tota enim hac septimana totus concionibus sacris fui occupatus.</s>
					<s n="5" xml:lang="la" type="auto">Obiter tamen inspexi, et reperi te nostram inseruisse epistolam non sine honorifica mentione nostrae ecclesiae; pro qua re gratias tibi agimus.</s>
					<s n="6" xml:lang="la" type="auto">Nihil dubito quin omnia tractaris summa et integerrima fide.</s>
					<s n="7" xml:lang="la" type="auto">Unum metuo, ne liber parum sit gratus futurus multis simplicioribus, et tamen tui et veritatis studiosissimis, propter brevitatem, et ideo etiam propter obscuritatem gravitatemque argumenti.</s>
				</p>
				<p>
					<s n="8" xml:lang="la" type="auto">Et quidem stilus tuus, praesertim in hoc opere, videtur esse gravior.</s>
					<s n="9" xml:lang="la" type="auto">Nihilominus magnas tibi gratias debere omnes bonos fatemur, maximas vero eruditiores.</s>
					<s n="10" xml:lang="la" type="auto">Boni sat scio consulis hanc meam audaciam; nam ex animo te diligo.</s>
					<s n="11" xml:lang="la" type="auto">Quid Scoto isti a te nobis commendato responderimus, hisce inclusi.</s>
				</p>
				<p>
					<s n="12" xml:lang="la" type="auto">Remittes, cum per opportunitatem licuerit.</s>
					<s n="13" xml:lang="la" type="auto">Commendo tuae pietati et humanitati hos Anglos duos; quorum alter, d. Thomas Leverus, coram rege concionabatur, alter vero nobilis privatus est.</s>
					<s n="14" xml:lang="la" type="auto">Ille vir est doctus et insigniter pius: hospitati sunt apud me circiter dies 14.</s>
					<s n="15" xml:lang="la" type="auto">Vehementer illorum oblectatus sum pietate.</s>
					<s n="16" xml:lang="la" type="auto">Decreverunt apud vos aliquandiu habitare.</s>
					<s n="17" xml:lang="la" type="auto">Oro itaque ut digneris illis, si potes, hospites sanctos et commodos indicare.</s>
					<s n="18" xml:lang="la" type="auto">Quicquid in illos contuleris, in me collatus putabo: imo conferes in Christum.</s>
					<s n="19" xml:lang="la" type="auto">Spero te libros meos "De gratia dei iustificante nos propter Christum per solam fidem, etc."</s>
					<s n="20" xml:lang="la" type="auto">dudum accepisse; nam miseram ad d. Hallerum.</s>
					<s n="21" xml:lang="la" type="auto">Vive et vale aeternum, nostri semper memor in tuis precibus.</s>
					<s n="22" xml:lang="la" type="auto">Salvi sint omnes symmystae.</s>
				</p>
				<p>
					<s n="23" xml:lang="la" type="auto">Grave bellum paratur a Caesare contra Gallum: et Germani in multas dissecti partes poenas dant suae ingratitudinis.</s>
				</p>
				<p>
					<s n="24" xml:lang="la" type="auto">Tiguri, 26 martii, anno 1554.</s>
				</p>
				<p>
					<s n="25" xml:lang="la" type="auto">Tuus, Bullingerus.</s>
				</p>
				<p>
					<s n="26" xml:lang="la" type="auto">Clarissimo viro d. Ioanni Calvino, Genevensis ecclesiae pastori fideli, domino meo et fratri colendo et caro.</s>
				</p>
				<p>
					<s n="27" xml:lang="de" type="auto">Genf.</s>
				</p>
				<p>
					<s n="28" xml:lang="la" type="auto">Responsum Scoto cuidam datum, ad quaestiones aliquot de regno Scotiae et Angliae.</s>
					<s n="29" xml:lang="la" type="auto">1. Utrum filius regis, patre rege mortuo, iure nativitatis, utcunque propter pueritiam regnum administrare non possit, habendus sit pro legitimo magistratu, cui iure divino oporteat parere?</s>
				</p>
				<p>
					<s n="30" xml:lang="la" type="auto">Pro legitimo rege is mihi habendus videtur, qui secundum leges patrias non iniquas ordinatus est.</s>
					<s n="31" xml:lang="la" type="auto">Ita vero constat ordinatum esse beatae memoriae Eduardum VI. Hunc enim pater moriens designavit regem, ac ita deposcebat ius regni, quod aiunt esse haereditarium: receperunt illum regni ordines: id quod coronatione testati sunt.</s>
					<s n="32" xml:lang="la" type="auto">Instruxerunt illum consiliariis, alioqui magnis dei dotibus praeditum.</s>
				</p>
				<p>
					<s n="33" xml:lang="la" type="auto">Nec defuit ei regno quicquam, quod in felicissimo alioqui regno requiri solet: legitimus ergo rex fuit, et parendum est illius legibus et constitutis.</s>
					<s n="34" xml:lang="la" type="auto">Sanctius ille regnum instituit, quam tres prudentissimi et felicissimi huius regni reges, qui ante ipsum regnarunt.</s>
					<s n="35" xml:lang="la" type="auto">2. Utrum foemina iure divino regno praesidere et hoc gubernare possit, adeoque marito suo ius regni tradere?</s>
				</p>
				<p>
					<s n="36" xml:lang="la" type="auto">Lex dei foeminam subesse, et non dominari iubet: id quod clarum est in utriusque Testamenti libris.</s>
					<s n="37" xml:lang="la" type="auto">Si vero, legibus et ritibus regni permittentibus vel iubentibus, recipitur foemina regina, iure haereditario regni ita exigente, quae marito nubat, interim per consiliarios moderetur imperii habenas; periculosum erit piis se obiicere legibus politicis, maxime cum evangelium non videatur haereditarium ius et regnorum leges politicas convellere aut abrogare: neque legimus Philippum iure evangelii deturbasse Candacem a regno Ethiopiae.</s>
					<s n="38" xml:lang="la" type="auto">Si Debora non sit, sed impia magis quae praeest, et tyrannide consequuta imperium, habent pii exemplum et consolationem in Athalia.</s>
					<s n="39" xml:lang="la" type="auto">Iniustas dominus dominationes per suos, quos ad hoc instruit facultatibus, ut olim Ierubbaal et Machabaeos et Ioiadas, suo tempore deturbat.</s>
				</p>
				<p>
					<s n="40" xml:lang="la" type="auto">An vero haec tradere possit ius regni marito suo, commode respondebunt, qui leges et ritus regni noverunt.</s>
					<s n="41" xml:lang="la" type="auto">3. Utrum magistratui, imperanti idololatriam et damnanti veram religionem, obtemperandum sit; et an proceres, tenentes adhuc oppida et arces manu armata, vim istam impiam a se et suis propulsare possint?</s>
				</p>
				<p>
					<s n="42" xml:lang="la" type="auto">Non obtemperandum esse regi aut magistratui impia contra deum et cultum eius legitimum mandanti, sed potius et corpus et vitam et fortunas in periculum obiiciendas esse, docet historia Danielis, et disertum dei mandatum, Matth. 10. et exemplum apostolorum, Act. 4. et 5. et multa martyrum in ecclesiastica historia.</s>
				</p>
				<p>
					<s n="43" xml:lang="la" type="auto">Haec potestas est potestas tenebrarum, ut dicit in evangelio dominus.</s>
					<s n="44" xml:lang="la" type="auto">Ac Eusebius, Hist. Eccles. lib. 9. cap. 8. commemorat Armenios arma sumpsisse contra legitimum suum magistratum, contra imperatores Romanos cogere volentes ad idololatriam.</s>
					<s n="45" xml:lang="la" type="auto">Nec improbatur illorum factum.</s>
					<s n="46" xml:lang="la" type="auto">Illi ipsi Armenii, multos post annos, propter impietatem regum Persicorum, defecerunt ad Iustinum imperatorem, caesis praesidiis impiis: quod commemorat Evagrius, Eccles. Hist. lib. 5. cap. 8.</s>
					<s n="47" xml:lang="la" type="auto">Nam et scriptura sancta iustam necessariamque defensionem non modo concedit, sed etiam mandat magistratui.</s>
				</p>
				<p>
					<s n="48" xml:lang="la" type="auto">Caeterum cum sub assertionis vel defensionis iustae et necessariae praetextu saepe quaerantur alia, et bonis se misceant pessimi, temporaque sint periculosissima, difficile est pronunciare de causis singularibus.</s>
					<s n="49" xml:lang="la" type="auto">Circumstantiae enim bene cognitae hic plurimum conferunt, quae cum nobis perspectae non sint, stultum esset iubere aut definire hic aliquid certi.</s>
					<s n="50" xml:lang="la" type="auto">Nam et Paulus Romanorum armis contra coniuratos legitur esse usus, et recte quidem usus, qui tamen alibi in eadem fere aut simili causa, patientia tantum pugnans, nullius armis usus legitur.</s>
				</p>
				<p>
					<s n="51" xml:lang="la" type="auto">Multi ergo hic precibus, multa sapientia opus est, ne quid praecipitantes et affectibus pravis tentemus, quod in multorum bonorum detrimentum vergat.</s>
					<s n="52" xml:lang="la" type="auto">Interim vero mori praestat quam idololatriam recipere.</s>
					<s n="53" xml:lang="la" type="auto">4. Utri parti adhaerendum sit piis, si religiosi proceres bello resistant regi idololatrae?</s>
				</p>
				<p>
					<s n="54" xml:lang="la" type="auto">Hoc relinquimus piorum iudicio aestimandum, qui et totum negotium perspectum habent, et in omnibus verbum dei respiciunt, nihil tentant adversum legibus dei, spiritus sancti suggestionibus obtemperant, et ex loco, tempore, occasione, personis, rebusque capiunt consilium, neque quicquam temere tentant, ideoque ex suis ipsorum quam alienis conscientiis certius iudicium petunt.</s>
					<s n="55" xml:lang="la" type="auto">Suademus tamen ante omnia, ut tollantur causae, propter quas regnant hypocritae, scelera; ut, inquam, per veram poenitentiam redeamus cum deo in gratiam, et huius auxilium et consilium imploremus.</s>
					<s n="56" xml:lang="la" type="auto">Hic est liberator unicus et verus; qui in libris Iudicum et Regum, et in ecclesiasticis historiis, nunquam defuit suae ecclesiae.</s>
					<s n="57" xml:lang="la" type="auto">Ad hunc attollamus oculos, exspectantes illius redemptionem.</s>
					<s n="58" xml:lang="la" type="auto">Abstineamus interim ab omni superstitione et idololatria, facientes illud quod verbo suo nobis revelat.</s>
				</p>
			</div>
		</body>
	</text>
</TEI>
