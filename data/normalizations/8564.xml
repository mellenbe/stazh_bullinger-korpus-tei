<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8564">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8564</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Septimanis iam aliquot rariores ad te, mi frater, literas dedi non aliam ob causam, quam quod non ignorem symmystas nunc quoque suas ad te mittere, ex quibus ea intelligere potes, quae tua scire interest et quae ex meis poteras discere.</s>
					<s n="3" xml:lang="la" type="auto">Nunc vero, cum statuerim 4. iunii deo favente hinc abire ad balnea Vulturena sanitatis meae et reparandae et confirmandae gratia, ita enim cogor urgentibus me aliquot meis infirmitatibus magnisque doloribus torquentibus.</s>
					<s n="4" xml:lang="la" type="auto">Dabit forte dominus meliora, aut si deteriora dederit, voluntarium et promptissimum eius me gratia prosequente praestabo.</s>
					<s n="5" xml:lang="la" type="auto">Vixi iam 67 annos per dei gratiam; si quid meis annis addere voluerit, faciat, quod bonum est in oculis eius; ego me ipsi totum committo obsecrans, ut sua prosequatur in finem usque gratia.</s>
					<s n="6" xml:lang="la" type="auto">Ergo, si quid vel tu vel alii scribere volueritis, literas ad generum meum d. Simlerum vel Lavaterum mittite; illi probe curabunt.</s>
					<s n="7" xml:lang="la" type="auto">Interim precor, ut futura vestra synodus feliciter peragatur et terminetur.</s>
					<s n="8" xml:lang="la" type="auto">Cave in ea, ne sinas te pertrahi in disputationes eorum articulorum, qui confessi et plani sunt, quales sunt articuli de trinitate, de divinitate et similibus Iesu Christi.</s>
					<s n="9" xml:lang="la" type="auto">Indignum est, ut ponamus in dubium, quae sunt compertissima.</s>
					<s n="10" xml:lang="la" type="auto">Magnus ille Constantinus indignissime ferebat, ut eius adhuc epistolae apud Eusebium testantur, quod Alexander et Arius in hanc descendissent arenam et articulos fidei contentionibus inseruissent.</s>
					<s n="11" xml:lang="la" type="auto">Sed dabit dominus invocantibus se in veritate, quod fuerit e gloria eius et salute eius ecclesiae.</s>
				</p>
				<p>
					<s n="12" xml:lang="la" type="auto">Superioribus literis significavi tibi principes evangelicos synodum conscripsisse omnibus per universam Galliam evangelicis ministris Rupellam et eo profectum et Bezam nostrum.</s>
					<s n="13" xml:lang="la" type="auto">Rediit is superioribus diebus, deo gratia, salvus et incolumis et scribit ad nos statum fidelium in Gallia tolerabilem et bonae spei esse; regem serio pacem tueri.</s>
				</p>
				<p>
					<s n="14" xml:lang="la" type="auto">Synodum convenisse ex omnibus Galliae provinciis; amice contulisse et summa cum charitate et concordia discessum esse.</s>
					<s n="15" xml:lang="la" type="auto">Consenserunt omnes in confessionem olim regi oblatam et literis communibus ex synodo scriptis ad nos Tigurum testantur se consentire nobiscum.</s>
					<s n="16" xml:lang="la" type="auto">Pietatis, amoris et eruditionis plenae sunt illae literae.</s>
					<s n="17" xml:lang="la" type="auto">Forte dabitur aliquando, ut copiam earum a me accipias.</s>
					<s n="18" xml:lang="la" type="auto">Subscripserunt manibus propriis singularum provinciarum ministri praecipui ex Lugduno, Burgundia, Oxitana, Avernia, ex provincia Bituricensi, Engelisenensi, Pictavorum, ex Aquitania vel Wasconia, Normandia, Picardia, Francia, Britannia etc.</s>
				</p>
				<p>
					<s n="19" xml:lang="la" type="auto">Interfuerunt synodo principes evangelici.</s>
					<s n="20" xml:lang="la" type="auto">Breviter: summa fuit inter omnes concordia, quae res sane admiranda videtur merito, quod post tot caedes, clades et calamitates inventi sunt adhuc tot pastores et tot celebrium ecclesiarum et tam probe consentientes et prompti ad propagandum Christi evangelium.</s>
					<s n="21" xml:lang="la" type="auto">Audio consensum illum in Gallia magni fieri a pluribus et adversarios terrere.</s>
					<s n="22" xml:lang="la" type="auto">Laudandus est itaque dominus et orandus, ut progressum praestet optimis his rebus.</s>
					<s n="23" xml:lang="la" type="auto">Neroberga haec septimana literas accepi significantes captivum Saxonem Ioannem Fredericum incitante imperatore scripsisse ad fratrem Ioannem Wilhelmum, Flaccianos e regione sua eiiciat, utpote homines turbulentos et seditiosos; sapiat tandem fratris captivi exemplo; - item Turcarum imperatorem cum Tartaris expeditionem facere maximam in Transsylvaniam, cuius princeps Weywoda martii 17. mortuus est; imperatorem vero Romanum indicturum comitia vel Ratisbonam vel Augustam Vindelicorum.</s>
					<s n="24" xml:lang="de" type="auto">Er wird vielleicht abermals mit seinem Frauenzimmer an den Türken ziehen etc.</s>
					<s n="25" xml:lang="la" type="auto">Dominus misereatur nostri.</s>
				</p>
				<p>
					<s n="26" xml:lang="la" type="auto">Optime vale cum d. d. consulibus, d. Gregorio, Cam[pello]<note type="margin">a.R. von Egli beigefügt: "Camp."</note>, Pontisella, Boneto, omnibus notis et amicis.</s>
				</p>
				<p>
					<s n="27" xml:lang="la" type="auto">Tiguri 25. maii, quo die in Alsatia propter pluviosum coelum Urbanus parum urbane per omnes raptatur lacunas<note target="fn1" type="footnote"/>, 1571.</s>
				</p>
				<p>
					<s n="28" xml:lang="la" type="auto">Bullingerus tuus.</s>
				</p>
				<p>
					<s n="29" xml:lang="la" type="auto">Ornatissimo viro d. Tobiae Eglio, Curiensis ecclesiae ministro fideli, domino meo honorando et fratri dilecto.</s>
				</p>
				<p>
					<s n="30" xml:lang="de" type="auto">Zu Chur, Dem Pfarrer zu S.Martin.</s>
				</p>
			</div>
		</body>
	</text>
</TEI>
