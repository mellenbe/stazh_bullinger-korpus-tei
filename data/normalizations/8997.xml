<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8997">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8997</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Reverendissime d. pater, iam dies aliquot scribendi munus intermittendum fuit, quod ex indice dextrae manus ita laboraveram, ut calamum arripere et lineam vix ducere et ne vix quidem potuerim.</s>
					<s n="3" xml:lang="la" type="auto">Nunc dei beneficio meliuscule habens intercapedinem istam ubertate literarum compensarem, nisi coram propediem omnia et tutius et melius commentari liceret.</s>
					<s n="4" xml:lang="la" type="auto">Ingrediar autem iter proximo die sabbati, quo me conferam ad d. Victorem Meienfeldam, ubi commorabor, donec me temporis necessitas expulerit, si domino ita visum fuerit, qui nobis proponentibus omnia prudentissime disponit.</s>
					<s n="5" xml:lang="la" type="auto">Et nisi me valetudo aliqua nova impediat aut infortunium aliquod (quod deus avertat) interceperit, coram tibi amplissimas gratias agam pro laboribus omnibus, quos nostri gratia paterne consumis.</s>
					<s n="6" xml:lang="la" type="auto">Misisti iam antea ad me fasciculum stupendi illius siliginis depicti, iam vero iuris canonici sententias, pro quibus omnibus quantum tibi debeam non sum nescius, quantum vero possim probe mihi et cum dolore sum conscius.</s>
				</p>
				<p>
					<s n="7" xml:lang="la" type="auto">Utilissimus mihi libellus iste erit, qui quodlibeto pontificio et caream et inter medios tamen papistas quotidie verser.</s>
					<s n="8" xml:lang="la" type="auto">- Quomodo autem Gantnerus noster se gesserit, ex quo synodi sententiam subire debuerit, nunc ordine conscribo inque acta reffero; quae ubi absolvero, aut mecum sumam aut per alios ad te mittam.</s>
					<s n="9" xml:lang="la" type="auto">Nimirum ex illis cognosces, quantus hypocrita sit ille, imo manifestus calumniator, qui mendacia spargens consilium Tiguri accersit, qui prius satis vociferari non potuit: 'Num Tiguro fides nostra accersenda?'</s>
					<s n="10" xml:lang="la" type="auto">Quid opus erat te obtundere?</s>
					<s n="11" xml:lang="la" type="auto">Cur homo insolens ex decreto synodi non subscribit?</s>
					<s n="12" xml:lang="la" type="auto">Cur moras nectit?</s>
					<s n="13" xml:lang="la" type="auto">Cur scandalo est toti ecclesiae?</s>
					<s n="14" xml:lang="la" type="auto">Cur toto anno conciones non frequentavit?</s>
					<s n="15" xml:lang="la" type="auto">Cur sacramenta nostra refugit?</s>
					<s n="16" xml:lang="la" type="auto">Cur dominis aures novis commentis et mendaciis subinde complet?</s>
					<s n="17" xml:lang="la" type="auto">Quid nos tanto tamque immani odio prosequitur, ut expuat etiam, quotiescunque obviam nobis fit?</s>
					<s n="18" xml:lang="la" type="auto">Si recte et pure nobiscum sentit, quid veretur synodi sententiae subscribere?</s>
					<s n="19" xml:lang="la" type="auto">Cur suum animi sensum non aperte nobis aut ore aut scripto declarat?</s>
				</p>
				<p>
					<s n="20" xml:lang="la" type="auto">Mentitur, splendide mentitur homo arrogantissimus, quod unquam suum animum nobis ulla ratione declaraverit; non dignatur nos sua facie nec alloquio.</s>
					<s n="21" xml:lang="la" type="auto">Rogat equidem, ut tutus manere in grugustio suo possit; sed cur id petat, experimur quotidie: cupit habere suae farinae sociorum receptaculum; studiose laborat, ut oves ab obedientia cultui dei debita nobis abstrahat.</s>
					<s n="22" xml:lang="la" type="auto">Nec coactus nuper quodammodo concionibus semel interfuit nisi in dominorum placitum, quod sine fronte nuper dicere non erubuit, et primo totis viribus multoties id recusavit.</s>
					<s n="23" xml:lang="la" type="auto">Fautor est haereticorum, aut si non est, cur non nobiscum colligit?</s>
					<s n="24" xml:lang="la" type="auto">Cur non placitis synodi sua manu intrepide et syncere subscribit?</s>
					<s n="25" xml:lang="la" type="auto">Synodali quidem libro anno 1558 nomen suum subnexit; sed hoc ipsum et alii fecere, qui non levibus haeresibus se deinceps contaminarunt.</s>
					<s n="26" xml:lang="la" type="auto">Si ex omni parte Helveticae confessioni assentitur, cur ergo haereticos ab officio magistratus eximit?</s>
					<s n="27" xml:lang="la" type="auto">Cur sexcentis erroribus se involvit?</s>
					<s n="28" xml:lang="la" type="auto">Non opus erat Tigurum proficisci, qui in propinquo remedium invenire vulneri furioso potuit, nisi odium novercale et arrogantia exemplo carens obstaculo essent.</s>
					<s n="29" xml:lang="la" type="auto">Gaudeo tamen et vehementer gaudeo, quod Tigurinos non amplius prae se contemnit, quos una cum Mario, individuo ipsius comite, iam antea ne flocci quidem faciebat.</s>
					<s n="30" xml:lang="la" type="auto">Hoc unice quaesivit Gantnerus apud tuam amplitudinem, ut suis blanditiis et fucatis flosculis tabellas aliquas favoris abs te extorqueret, quibus magistratui commendatus utcunque classicum deinceps cecinisset: 'Videte, eccete rigidissimos nostros censores.</s>
				</p>
				<p>
					<s n="31" xml:lang="la" type="auto">Ferre me potest d. Bullingerus, qui me amice accepit et dimisit et pro me paterne apud nostros intercessit.</s>
					<s n="32" xml:lang="la" type="auto">Isti ex affectibus omnia tractantes me occisum, me extirpatum volunt etc.</s>
					<s n="33" xml:lang="la" type="auto">Sed ne sim longior, ex unguibus leonem seu lupum potius nullo negocio cognosces, si acta legeris, quae citra invidiam vere et candide conscripsi.</s>
					<s n="34" xml:lang="la" type="auto">Scripsi autem Germanice, ut et alii intelligere possint, qui ex simplicioribus mirificis mendaciis quotidie a nobis abalienantur.</s>
					<s n="35" xml:lang="la" type="auto">Quin et nunc misissem; sed desunt quaedam, quae adiicere non potui, cum media nox somnum suadeat et aliud ex alio indesinenter me impediat.</s>
					<s n="36" xml:lang="la" type="auto">Res Venetae pertinaciter silent; ita interclusa sunt omnia.</s>
					<s n="37" xml:lang="la" type="auto">Paulus Gadius scribit se nihil habere; Limaces veniunt, quos tamen ego non vidi.</s>
				</p>
				<p>
					<s n="38" xml:lang="la" type="auto">Haec ocyssime ex musaeo nostro 1572. 25. augusti.</s>
					<s n="39" xml:lang="la" type="auto">Salutant vos d. d. consules, d. Pontisella, d. Campellus, d. Gregorius, d. Bonetus, d. Victor et nemo non bonus.</s>
					<s n="40" xml:lang="la" type="auto">Salvus sit totus chorus vester et d. W[olfgangus] Hallerus mihi observandissimus, salvi sitis omnes et d. Ernius<note target="fn1" type="footnote"/>.</s>
					<s n="41" xml:lang="la" type="auto">Valete colendi[ssimi] p[atres].</s>
					<s n="42" xml:lang="la" type="auto">Tuae reverentię observantissimus Thobias Iconius.</s>
				</p>
				<p>
					<s n="43" xml:lang="la" type="auto">Amplissimo viro d. d. Heinrycho Bullingero, Tigurinae ecclesiae ministro vigilantissimo, domino suo singulari observantia colendissimo.</s>
					<s n="44" xml:lang="de" type="auto">Zürich.</s>
				</p>
			</div>
		</body>
	</text>
</TEI>
