<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8264">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8264</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ex Italia certi nihil habemus, nisi quod spargunt Venetos animose adversus Turcam procedere, qui bassam primarium, suum consanguineum et ducem primum a latere, morte amiserit, nec parum consternatum ex ea nonnihil a fervore coepisse remollescere.</s>
					<s n="3" xml:lang="la" type="auto">- Cum audiamus bibliopolam aere Froschouiano teneri, curabimus accurate, si quid infortunii in bonis externis pateretur, ne quod damnum accipiat, nec multum esse solicitum d. F[roschoverum] necesse est; ita enim avara et omnibus mercibus dedita est uxor miseri et perditi hominis, ut, si quid aeris alieni conflaverint, id facile sint ex[s]oluturi.</s>
					<s n="4" xml:lang="la" type="auto">Nihil autem finaliter cum illo adhuc actum est propter pentecostes incumbens festum, quod eis adhuc liberum et quietum esse voluerunt; at per lictores ultimo sunt nuper admoniti, ut sese ad crastinum expediant nec porro a quoquam conspiciantur, aut carceres et omnem ignominiam sese subituros.</s>
					<s n="5" xml:lang="la" type="auto">Lanius, qui eiusdem miserię est cum bibliopola [et] anabaptismum iam saeculum fere mordicus professus est, [ap]erte intonat: se neque conciones nostras auditurum neque etiam ad imperium magistratus solum mutaturum; velle se exspectare extrema quaeque et potius in carceres duci et capite praecidi quam parere.</s>
					<s n="6" xml:lang="la" type="auto">Id sine dubio b[ibliopola] quoque animo fovet et verbis etiam profitetur sibi grave non futurum, licet caput dematur; aliud enim in vita aeterna longe gloriosius adepturum.</s>
					<s n="7" xml:lang="la" type="auto">Ita sunt praefracti.</s>
					<s n="8" xml:lang="la" type="auto">Sed nemo illis capitis periculum intendit; ipsi mallent nihil non damni subire, modo pertinacia sua suos confirment discipulos.</s>
					<s n="9" xml:lang="la" type="auto">Sed hoc scio: nisi crastino supplices correctionem vere promittant et conciones frequentent, exilium, velint, nolint, grave subituros esse.</s>
					<s n="10" xml:lang="la" type="auto">Interim d. Frosch[oueri] semper erimus memores nec patiemur ipsum unius teruncii iacturam hic facere.</s>
				</p>
				<p>
					<s n="11" xml:lang="la" type="auto">Vale, colendissime d. pater et lumen saeculi nostri fulgidissimum, una cum tuis omnibus et tota ecclesia et scola celeberrima vestra et cum Ernio<note target="fn1" type="footnote"/> mihi charissimo.</s>
				</p>
				<p>
					<s n="12" xml:lang="la" type="auto">Resalutant te d. d. consules, d. Pontisella, d. Carolus, qui maximas humanitati tuae gratias agit, d. Gantnerus, d. Bonettus, d. Campellus, cuius literas nudiustertius accepi.</s>
				</p>
				<p>
					<s n="13" xml:lang="la" type="auto">Tuae praestantiae addictissimus et subiectissimus Th[obias] Eg'linus.</s>
				</p>
				<p>
					<s n="14" xml:lang="la" type="auto">Curię ocyus 15. ma[ii] 1570.</s>
				</p>
				<p>
					<s n="15" xml:lang="la" type="auto">Delectum militum non ita pridem in Tirolensi comitatu habitum esse scire te puto; legionem autem abduxerunt, nimirum contra Beticos rebelles.</s>
					<s n="16" xml:lang="la" type="auto">Quid etiam splendida Caesaris legatio et protestantium responsi a pontifice, cum quo commentari unice voluerunt, receperit, nos latet.</s>
				</p>
				<p>
					<s n="17" xml:lang="la" type="auto">Aegrotum enim se simulavit pontifex et 9 cardinales illis opposuit, quos tamen accipere noluerunt et, nisi se mandatis Caesareis ex[pe]diundis benevolum auditorem ipse praebeat, se discessuros; sed hanc rem illi male cessuram.</s>
				</p>
				<p>
					<s n="18" xml:lang="la" type="auto">Amplissimo viro d. Hennricho Bullingero, ecclesiae Tigurinae antistiti primario et praeclarissimo fidissimoque, domino suo singulariter reverendissimo colendissimoque.</s>
				</p>
				<p>
					<s n="19" xml:lang="de" type="auto">An Herr Pfarrer zu Zürich zum grossen Münster.</s>
				</p>
			</div>
		</body>
	</text>
</TEI>
