<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1123">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1123</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem in domino perpetuam tibique, familiae atque Helvetiae universae omnia futura prospera huius anni precor, quo susceptum verbum maneat et floreat ad laudem nominis dei et honorem Iesu Christi utilitatemque totius christianismi.</s>
				</p>
				<p>
					<s n="2" xml:lang="de" type="auto">Amen, Amen.</s>
					<s n="3" xml:lang="la" type="auto">Quam postulas sententiam meam, Bullingere amicissime, an regi scribendum iudicaverim, eam non detrectabo paucis aperire nec dubito, quin candide accepturus sis, quicquid dicturus sim.</s>
					<s n="4" xml:lang="la" type="auto">Imminet magnum malum ecclesiae Anglicanae atque bonos et puriores omnes maxime turbari scio.</s>
					<s n="5" xml:lang="la" type="auto">Potest tamen hoc malum facile auctoritate tua et ecclesiae vestrae auferri aut mitigari, si regi scripseris.</s>
					<s n="6" xml:lang="la" type="auto">Certat Hoperus ut puram initio reddat ecclesiam: contra pudet episcopos alios, qui et docti sunt et profitentur verbum, quod errores suos non viderint.</s>
					<s n="7" xml:lang="la" type="auto">Hinc mordicus concertant, ut iisdem cum eis involvatur superstitionis caeremoniis.</s>
					<s n="8" xml:lang="la" type="auto">Obiiciunt homini inobedientiam, cum se negat posse aliud admittere, quam quo usi sint apostoli initiando.</s>
					<s n="9" xml:lang="la" type="auto">Persuaserunt etiam regi primum, eum vestes et huiusmodi, quasi mala per se et simpliciter, condemnasse.</s>
				</p>
				<p>
					<s n="10" xml:lang="la" type="auto">Quum hac tamen non praevaluerint, mendacium aliud excogitarunt; nempe, quod vestes, rasuram, et alia huiusmodi quibus utuntur episcopi, res medias concesserit.</s>
					<s n="11" xml:lang="la" type="auto">Neutrum tamen fecit Hoperum: neque enim vestes condemnavit, ut res malas per se, neque concessit vestes et rasuram episcoporum medias et tolerabiles in ecclesia dei.</s>
				</p>
				<p>
					<s n="12" xml:lang="la" type="auto">Iam enim lis iudice rege pendet; qui si per te instituatur solide de hac controversia, quatenus iudicandum sit per verbum dei, non dubito, quin multum proderit negotio religionis.</s>
					<s n="13" xml:lang="la" type="auto">Non tamen ut de hac controversia nominatim scriberes opus aut utile iudico, sed quae caeremoniae in ecclesia sunt admittendae et quatenus; ne forte videaris subornatus ab Hopero, ut haec scriberes.</s>
					<s n="14" xml:lang="la" type="auto">Habes iam sententiam meam; et si scripseris literas, ego mittam per veredarium absque tuis expensis.</s>
					<s n="15" xml:lang="la" type="auto">Non ita pridem accepi literas contentionem nondum finitam esse.</s>
					<s n="16" xml:lang="la" type="auto">Habet Hoperus a partibus suis Ioannem a Lasco atque paucos alios; contra, inimicos multos, et inter hos Bucerum, qui si tantae auctoritate esset, ut olim apud nos fuerat, actum esset de Hoperi dignitate; non futurus esset episcopus: quod timeo ne eveniat, et ut eveniat omnibus modis contendit Londoniensis.</s>
				</p>
				<p>
					<s n="17" xml:lang="la" type="auto">D. Christophorus Montius iam mensibus fere sex integris Augustae fuit, nec revertitur adhuc: expectatur indies.</s>
					<s n="18" xml:lang="la" type="auto">Bene vale.</s>
					<s n="19" xml:lang="la" type="auto">Resalutat te et uxorem mea quam officiose.</s>
					<s n="20" xml:lang="la" type="auto">Salva sit et a me.</s>
					<s n="21" xml:lang="la" type="auto">Argentinae, 28. decembris, 1550.</s>
				</p>
				<p>
					<s n="22" xml:lang="la" type="auto">Tuus Ioannes Burcherus.</s>
				</p>
				<p>
					<s n="23" xml:lang="la" type="auto">Praestantissimo, sapientissimo domino Henrico Bullingero, concionatori, meo faventi domino et amico.</s>
				</p>
				<p>
					<s n="24" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
