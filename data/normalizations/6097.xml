<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6097">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6097</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi tua, quae misisti, omnia et ago tibi pro his ingentes gratias.</s>
				</p>
				<p>
					<s n="3" xml:lang="la" type="auto">Quae de concilii actis, legi et postea dedi domino a Mülinen; monui etiam, ut, si quid respondere vellet, ad me mittat; sed nihildum misit.</s>
				</p>
				<p>
					<s n="4" xml:lang="la" type="auto">Quae de Sabaudici legati apud nos actis scribis, indicavi d. Steigero; is mihi retulit eadem istum legatum hic quoque proposuisse et indicasse nostris, quod de hac iniuria apud omnes Helvetiorum pagos conqueri velit.</s>
					<s n="5" xml:lang="la" type="auto">Nostri arbitrantur rem esse fictam; interea in medio relinquunt.</s>
				</p>
				<p>
					<s n="6" xml:lang="la" type="auto">Genevenses se satis purgare poterunt, si sint innocentes.</s>
					<s n="7" xml:lang="la" type="auto">A nostris autem praeter omnem expectationem de novo denuo impetravit, ut conventus utriusque partis Neoduni ad calendas maii concessus et institutus sit; agetur ibi de religione restituendorum et de Glaronensibus.</s>
					<s n="8" xml:lang="la" type="auto">Utinam, si pax fieri possit, Genevenses se ei quoque accommodent; alioqui vereor, ne grave tandem bellum sibi et nobis sint conciliaturi.</s>
					<s n="9" xml:lang="la" type="auto">Ex Gallia porro nunc nihil habemus, nisi quod rex certo nunciatur Lugdunum venturus; id quare futurum sit, varie a multis exponitur.</s>
					<s n="10" xml:lang="la" type="auto">Faxit dominus, ne quid mali secum afferat!</s>
					<s n="11" xml:lang="la" type="auto">Ex Germania nihil habemus mercatoribus nostris ex nundinis Franck[ofordensibus] nondum reversis.</s>
				</p>
				<p>
					<s n="12" xml:lang="la" type="auto">Tu si quid inde aut ex Anglia acceperis, impertias nobis quoque, obsecro.</s>
					<s n="13" xml:lang="la" type="auto">Caeterum his diebus domino Steigero biennis consulatus sui completo Negelinus iterum successit.</s>
					<s n="14" xml:lang="la" type="auto">D. Nicolaus Diesbachius, compater et amicus summus noster, iterum ad diacosios et crastina mox veteri suo loco in senatu restitutus est cum summa bonorum omnium congratulatione; lecti sunt praeterea de novo in senatum d. Albertus ab Erlach, Germanus Gentsch et Ioannes Müller.</s>
					<s n="15" xml:lang="la" type="auto">Literas Fabritii et comitis Martinengi tibi remitto et ago gratias; simul etiam remitto axiomata illa Tubingensia, cuius sane theologię perplexitatem ego intelligere nequeo.</s>
					<s n="16" xml:lang="la" type="auto">Neque enim vel in scripturis vel in patribus talem confusionem invenio; quae modo aiunt, mox negant et Christo triplex corpus tribuunt ex eoque Geryona quendam tricorporeum constituunt.</s>
					<s n="17" xml:lang="la" type="auto">Dominus misereatur huius coecitatis et veritatem suam simplicem universo orbi manifestet.</s>
					<s n="18" xml:lang="de" type="manual">Amen.</s>
				</p>
				<p>
					<s n="19" xml:lang="la" type="auto">Brentii librum nondum vidi nec cupio videre; venter enim et universa intestina mihi dolent, quoties eiusmodi lego.</s>
					<s n="20" xml:lang="la" type="auto">Gratum tamen fuit, quod ista ad me miseris, ut possem monstrare hic, qui de gynęis istis tanquam Bernatibus gloriantur.</s>
				</p>
				<p>
					<s n="21" xml:lang="la" type="auto">D. Hallerus, cui post prius infortunium aliud adhuc non minus grave accidit, sicut ex fratre meo cognosces, te salutat; patienter omnia suscipit.</s>
					<s n="22" xml:lang="la" type="auto">Salutant te quoque d. Steigerus, Diesbachius, socer, uxor, fratres denique et amici omnes.</s>
					<s n="23" xml:lang="la" type="auto">Salvi sint uxor, filii, filię generique omnes.</s>
				</p>
				<p>
					<s n="24" xml:lang="la" type="auto">Dominus nos custodiat ab omni malo teque inprimis nobis quam diutissime servet incolumem.</s>
				</p>
				<p>
					<s n="25" xml:lang="de" type="auto">Amen.</s>
				</p>
				<p>
					<s n="26" xml:lang="la" type="auto">Bernae 6. aprilis 1564.</s>
				</p>
				<p>
					<s n="27" xml:lang="la" type="auto">I[ohannes] Hallerus tuus.</s>
				</p>
				<p>
					<s n="28" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.</s>
				</p>
			</div>
		</body>
	</text>
</TEI>
