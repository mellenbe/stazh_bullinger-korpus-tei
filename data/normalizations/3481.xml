<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3481">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3481</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem.</s>
				</p>
				<p>
					<s n="2" xml:lang="la" type="auto">Si miraris, vir doctissime ac frater charissime, quod tam diu non scripserim, rogo te, quidvis aliud de me cogites quam animum hunc non per omnia tui et semper observantissimum.</s>
					<s n="3" xml:lang="la" type="auto">Defuit autem mihi scripturienti aut ocio dato nuncius aut oblato nuncio ocium.</s>
				</p>
				<p>
					<s n="4" xml:lang="la" type="auto">Nunc inprimis de affine illi tuo scias me et apud praefectum marchionis in Rötelen, ad cuius ditionem pertinet opidulum Schopfen et apud nostros senatores aliquos diligenter egisse, ut reciperetur.</s>
					<s n="5" xml:lang="la" type="auto">Sed neutro loco res successit hactenus.</s>
				</p>
				<p>
					<s n="6" xml:lang="de" type="auto">Bei uns ist das Gerichtschreiberamt ledig gewesen.</s>
					<s n="7" xml:lang="de" type="auto">Wiewohl ich nun gemeint, die Burger wurden fortrücken, so was doch mein Rechnung, Hans Zeiger, Schaffner im deutschen Hause wäre gerichtschreiber worden; so wäre Euer Schwager zu derselben Schaffnerie gefordert worden.</s>
					<s n="8" xml:lang="de" type="auto">Darum auch Hans Zeiger selbst das Beste getan hatte.</s>
				</p>
				<p>
					<s n="9" xml:lang="de" type="auto">Aber es ist ein anderer Gerichtschreiber geworden, den wir nicht geachtet, und hat also mein Anschlag gefehlt.</s>
					<s n="10" xml:lang="la" type="auto">Dabitur autem nobis alia occasio, quod spero.</s>
				</p>
				<p>
					<s n="11" xml:lang="la" type="auto">De Argentinensis senatus solicitatione apud senatum nostrum deque vestra responsione, quam d. Sultzero scripsisti, certior factus et ego.</s>
				</p>
				<p>
					<s n="12" xml:lang="la" type="auto">Nolim te latere mihi non fuisse inexpectatum responsum vestrum, maxime cum nondum constet an synodus aliqua nationalis sit futura, nedum qualis et ubi.</s>
					<s n="13" xml:lang="la" type="auto">Credo autem ex composito agi rem ab illis, qui vellent quidem coire concordia, et quis non vellet, sed sic ut ipsi ne latum unguem quidem desciderent non solum non a sua sententia, sed ne a formis quidem loquendi carnalibus et crassissimis.</s>
				</p>
				<p>
					<s n="14" xml:lang="la" type="auto">Est quidam hic doctus, qui nuper magno zelo (si diis placet) invehebatur in Zvinglianos; se (inquiens) mirari, an velint repugnare etiam, si postuletur, ut corporaliter, carnaliter, imo et ossaliter loquendum sit.</s>
					<s n="15" xml:lang="la" type="auto">Adeo ridicule quidam pertinaces sunt in sua sententia nonnisi papistica.</s>
				</p>
				<p>
					<s n="16" xml:lang="la" type="auto">Quid obstat ergo, ut cum papistis conveniamus, si cum illis conveniendum sit?</s>
					<s n="17" xml:lang="la" type="auto">Vereor autem et inter theologos nostros esse, qui talem mallent concordiam quam synceritatem veritatis tueri et ad posteros ecclesiarum nostrarum transmittere.</s>
				</p>
				<p>
					<s n="18" xml:lang="la" type="auto">Valeant ipsi, ut merentur.</s>
				</p>
				<p>
					<s n="19" xml:lang="la" type="auto">Mihi magnum negocium nunc facessunt Arovienses postulantes constanter, ut relicta ecclesia illa ipsorum ecclesię serviam.</s>
					<s n="20" xml:lang="la" type="auto">Utinam me dominus certiorem faciat, quid velit ipsi; rogati enim Basilienses etiam a Bernatibus, ut me dimittant Aroviensibus; plane negarunt.</s>
					<s n="21" xml:lang="la" type="auto">Quid porro in tali casu statuendum mihi, rogo, mi frater, tuum etiam consilium mihi propediem communicare velis meque tibi ut semper commendatum habeas.</s>
					<s n="22" xml:lang="la" type="auto">Bene vale.</s>
				</p>
				<p>
					<s n="23" xml:lang="la" type="auto">Basileę 17. ianuarii 1558.</s>
				</p>
				<p>
					<s n="24" xml:lang="la" type="auto">Tuus frater in domino Ioannes Iunius.</s>
				</p>
				<p>
					<s n="25" xml:lang="la" type="auto">Praestantissimo eruditione ac pietate viro domino Henrico Bullingero, ecclesię Tigurinę antistiti vigilantissimo, fratri suo observando atque charissimo.</s>
				</p>
			</div>
		</body>
	</text>
</TEI>
