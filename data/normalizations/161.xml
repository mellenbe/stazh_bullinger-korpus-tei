<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization161">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #161</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">LAUS DEO!</s>
					<s n="2" xml:lang="la" type="auto">Argentine 18. die Iunii 1548.</s>
					<s n="3" xml:lang="la" type="auto">S[alutem] P[lurimam]!</s>
					<s n="4" xml:lang="la" type="auto">Tertias a te, amice et domine charissime, literas a redditu meo e patrua me accepisse tandem scito, exhortationibus plane divinis ad patientiam perseverantiamque atque omnigenas virtutes plenas, preter alia multa, que in illis continebantur.</s>
				</p>
				<p>
					<s n="5" xml:lang="la" type="auto">Propter quas immortales ago gratias, ipsumque DEUM Optimum Maximum precor, ut quod recte monueris, imitari concedat.</s>
				</p>
				<p>
					<s n="6" xml:lang="la" type="auto">In primis literis predictis multa quidem agis de Josia Simlero, quem e sacro fonte sustulisti: cui paratissimus sum tui gratia prestare quod petis.</s>
					<s n="7" xml:lang="la" type="auto">Verum ut posthacc pecunias a me accipiat, quas isthic resolvi debeant, non in rem meam fore puto, posteaquam Joannes Burcherus noster vos reliquit, neque posthac spes habendi arcuum ulla supersit.</s>
					<s n="8" xml:lang="la" type="auto">Quindecim tamen illos florenos, quos tibi pro hoc anno missurus eram in eos quos scias usus, si a patre ejus acceperis, ego eosdem hic filio dabo, daturusque sum quando illi lubuerit.</s>
					<s n="9" xml:lang="la" type="auto">Veruntamen, si juvenis pecuniis egeat, ego hac conditione ei daturus sum, ut huc a vobis per fidum remittantur.</s>
				</p>
				<p>
					<s n="10" xml:lang="la" type="auto">In secunda quidem tua epistola scire cupis, ut valeat nunc doctissimus Joannes a Lasco.</s>
					<s n="11" xml:lang="la" type="auto">Id quod de hujus hominis conditione scio, per civem quendam hujus civitatis intellexi, ad quem autumno preterito scripsit.</s>
					<s n="12" xml:lang="la" type="auto">Tum enim adhuc Emdonae erat in Frisia, atque valuit, verum ob presentem Germanie statum tristis admodum et cum stupore admirabundus.</s>
				</p>
				<p>
					<s n="13" xml:lang="la" type="auto">Nunc ad tertias tuas et postremas literas.</s>
					<s n="14" xml:lang="la" type="auto">librum quem ad archipresulem Cantuariensem miseras, brevi perferri curabo tuto; verum ante mensem Julium in nostris nundinis id vix fieri possit, nisi per veredarium id vellem, quod magni pretii essett; nam pro singulis semiuntiis quinque crutiares Antverpiam usque dandum est, preter vecturam inde ad archiepiscopum.</s>
					<s n="15" xml:lang="la" type="auto">Si vel hora prius allata fuisset, misissem per Antiverpiensem quendam parvo, qui tum mee domi erat.</s>
				</p>
				<p>
					<s n="16" xml:lang="la" type="auto">Quod in Angliam reverti verlim, certissimum est, Deo concedente, cum uxore et liberis ad autumnales Francfordienses nundinas futuras.</s>
					<s n="17" xml:lang="la" type="auto">Ob preces amicas habeo gratiam, quod Deus nostrum secundet iter.</s>
					<s n="18" xml:lang="la" type="auto">Cupis preterea scire, quomodo et per quos poteris ad nostrates scribere me absente.</s>
					<s n="19" xml:lang="la" type="auto">Joannes Burcherus, amicus noster communis, commodissime literas nostras mittet.</s>
					<s n="20" xml:lang="la" type="auto">Nam nos statuimus una merces excercere in annos duos aut tres, aut ultra etiam, si forte videbitur; atque haec ob causam commodas sibi hic emit edes, quas primum inhabitabit, posteaquam reversus fuerit a nundinis Francofordiensibus futuris.</s>
					<s n="21" xml:lang="la" type="auto">Res Anglorum item per D. Joannem Hoperum quam commodissime scire usque potes, quamdiu apud vos manserit: cui atque conjugi pie salutem oro ex me dicito.</s>
					<s n="22" xml:lang="la" type="auto">Dominum Theodorum item, virum doctissimum, dominum Pellicanum, doctorem Gesnerum, matronam item piam Megandri olim uxorem unaque uxorem tuam iube salvere plurimum.</s>
					<s n="23" xml:lang="la" type="auto">Mea item uxor prenominatos omnes, sed te precipue uxoremque tuam salutat ex animo.</s>
				</p>
				<p>
					<s n="24" xml:lang="la" type="auto">Nova, que ultima ex Anglia suscepi, sunt hec: nempe ausos esse aliquot secundam accipere uxorem priore nondum mortua, sed repudiata, imo binas etiam una habere uxores.</s>
					<s n="25" xml:lang="la" type="auto">Que licentia edicto publico regis et concilii prohibita est, ut fieri debet.</s>
					<s n="26" xml:lang="la" type="auto">Cancelliarius item, ut vocant, regni oratione nomine regis apud iudices totius regni habita monuit, ut serio animadverterent in similes.</s>
					<s n="27" xml:lang="la" type="auto">Sunt item papiste, qui mendaciis fictis populum in regem et regni proceres conati sunt instimulare.</s>
					<s n="28" xml:lang="la" type="auto">Mendatia hec sunt: nempe velle regem novo et inaudito genere tributi populum aggravare, ut scilicet, quisquis uxorem duceret, medium coronatum regi penderet; pro baptisando item infante et mortuo sepiliendo similiter atque varia id genus mendacissima.</s>
					<s n="29" xml:lang="la" type="auto">In hos etiam quam vehementer invectus est monens iudices, ut quam celeriter his occurrerent mendatiis atque autores errorum et scelerum punirent.</s>
					<s n="30" xml:lang="la" type="auto">Hanc orationem una cum edicto in fine Maii hic accepi misique dudum ad amicum nostrum Joannem Butlerum, ut is perlectis utrisque mitteret ad dominum Joannem Hoperum, qui posset ea vobis Latine exponere.</s>
					<s n="31" xml:lang="la" type="auto">Sunt alioqui Anglice impressa.</s>
				</p>
				<p>
					<s n="32" xml:lang="la" type="auto">Antequam has obsignavi, ex Anglia accepi episcopum Wintoniensem<note target="fn1" type="footnote"/>, doctorem Edmundum Redmannum et alium quendam Robenson Lundinum a concilio regio advocatos nescio adhuc quam ob causam.</s>
					<s n="33" xml:lang="la" type="auto">Bullonia pueri et mulieres omnes emisse sunt; timor enim forte ex parte est Gallum Bulloniam oppugnaturum.</s>
					<s n="34" xml:lang="la" type="auto">Scripsit tamen hac mense ad me dominus de Cobham regie maiestatis Anglie Caleto deputatus se non plane intelligere verisimile esse Gallos cum nostratibus hoc anno velle belligerare.</s>
					<s n="35" xml:lang="la" type="auto">Preterea nostros magnam preparationem in Scotiam pre manibus habere ibique nuper oppidum quoddam, quod vocatur Haddington, devicerunt, et distat ab Edingburg 12 solummodo miliaria Anglicana et idem Angli quotidie muniunt sicut et plura alia castra in Scotia.</s>
				</p>
				<p>
					<s n="36" xml:lang="la" type="auto">Te, uxorem, liberos ipsi servatori et liberatori nostro unico commendo.</s>
					<s n="37" xml:lang="la" type="auto">Bene vale viveque diu feliciter in domino.</s>
					<s n="38" xml:lang="la" type="manual">Amen.</s>
				</p>
				<p>
					<s n="39" xml:lang="la" type="auto">Tuus ex animo R[icardus] H[illes].</s>
				</p>
				<p>
					<note type="address">[Adresse:]</note>
					<s n="40" xml:lang="de" type="auto">Dem vornehmen und hochgelehrten Herren Henriko Bullingero, meinen besonderen guten Herren und Freund.</s>
					<s n="41" xml:lang="de" type="auto">Zu Zürich.</s>
				</p>
			</div>
		</body>
	</text>
</TEI>
