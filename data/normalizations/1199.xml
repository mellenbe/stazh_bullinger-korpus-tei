<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1199">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1199</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Accepi literas tuas 26. februarii, quas etiam dedi legendas duci Georgio.</s>
					<s n="3" xml:lang="la" type="auto">Varia hincinde scribuntur, quę nos miris modis decipiunt; felicia libenter audimus et, quicquid contra nos est, et ipsam veritatem vix admittimus.</s>
				</p>
				<p>
					<s n="4" xml:lang="la" type="auto">Pulchra specie quidam multis imponunt.</s>
					<s n="5" xml:lang="la" type="auto">Putamus res prospere agi a Magdeburgensibus, quum omnia sinistre accidant.</s>
					<s n="6" xml:lang="la" type="auto">Illis praescripti sunt articuli et duriores quam Constantiensibus.</s>
				</p>
				<p>
					<s n="7" xml:lang="la" type="auto">Civitates deficiunt ab illis et denegantur auxilia.</s>
					<s n="8" xml:lang="la" type="auto">Habent mercimonia et timent, ne Caesar intercludat illis iter; ni lucrum habent ex mercimoniis, evangelium nunquam gustarunt neque amant ex corde, etsi simulent et cavilletur de illo.</s>
				</p>
				<p>
					<s n="9" xml:lang="la" type="auto">Quid putas tu illos aliquod insigne facturos, qui nostram ecclesiam perpetuo damnant?</s>
					<s n="10" xml:lang="la" type="auto">Annon Magdeburgenses nos proscindunt in sua confessione ob negotium eucharistię?</s>
				</p>
				<p>
					<s n="11" xml:lang="la" type="auto">Volunt malam causam, quam fovent, sic in nos derivare.</s>
					<s n="12" xml:lang="la" type="auto">Quid autem sibi vult Philippi Melanchthonis adventus?</s>
					<s n="13" xml:lang="la" type="auto">Puto illum ocium Argentinę agere, et fortassis brevi ad nos veniet Basileam visurus doctosque salutaturus.</s>
					<s n="14" xml:lang="la" type="auto">Reor ecclesiam Saxonicam esse dissipatam cum schola Wittenbergensi ob bellicos furores, qui iam fortassis ineunte vere recrudescunt; certiora autem ex nundinis percipiemus.</s>
				</p>
				<p>
					<s n="15" xml:lang="la" type="auto">Ostendi praeterea literas tuas d. Myconio; lectis risit et in hanc vocem prorupit:</s>
				</p>
				<p>
					<s n="16" xml:lang="la" type="auto">"Quid celebraturus est miserum senem lecto affixum ingredi non volentem; si mihi pedes daret solidos et agiles, hoc gratius esset.</s>
					<s n="17" xml:lang="la" type="auto">Quaerat alios, a quibus maiorem gratiam reportaturus est et etiam aliquid emolumenti; nihil habeo, quod rependam quam epistolam verbis plenam."</s>
					<s n="18" xml:lang="la" type="auto">Addidit: "Sed gratum erit munus ab amico optimo profectum."</s>
				</p>
				<p>
					<s n="19" xml:lang="la" type="auto">De concilio futuro quid scribam?</s>
					<s n="20" xml:lang="la" type="auto">Et confoederati nostri in sino gaudent ob concilium et sperant omnes ceremonias et superstitiones adprobari et nos cogi ad has servandas.</s>
					<s n="21" xml:lang="la" type="auto">Sed decipiuntur miris modis; post concilium excommunicatio papalis et Cęsaris omnia prosternet, hostes ceremoniarum terrebit, ut ab evangelio deficiant, ni velint perire aut domi latere et inopia rerum laborare.</s>
					<s n="22" xml:lang="la" type="auto">Sic Satan quaerit mille astus nos perdendi, verum absque dubio nihil efficiet cum suis.</s>
					<s n="23" xml:lang="la" type="auto">Dominus enim suos tuebitur et consilia suggeret, quibus commode possint resistere conatibus insanorum hominum, qui Christum e cęlis conantur eiicere.</s>
				</p>
				<p>
					<s n="24" xml:lang="la" type="auto">Vale, ut brevius sim; nam scio te negotiis variis implicitum nunc temporis ob sermones, quos sub prelo habes.</s>
					<s n="25" xml:lang="la" type="auto">Alias fusius hiis de rebus commentabimur, quum indicem librorum apud nos impressorum misero.</s>
					<s n="26" xml:lang="la" type="auto">2. martii 1551.</s>
				</p>
				<p>
					<s n="27" xml:lang="la" type="auto">T[uus] Gastius ex animo.</s>
				</p>
				<p>
					<s n="28" xml:lang="la" type="auto">Docto et pio viro d. Heinrycho Bullingero, pastori in Tigurina ecclesia vigilantissimo.</s>
				</p>
				<p>
					<s n="29" xml:lang="de" type="auto">Zürich.</s>
				</p>
			</div>
		</body>
	</text>
</TEI>
