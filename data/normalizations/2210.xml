<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2210">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2210</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Argentinae 1. die martii 1554.</s>
				</p>
				<p>
					<s n="2" xml:lang="la" type="auto">S. D.</s>
					<s n="3" xml:lang="la" type="auto">Sub finem februarii eas demum accepi literas, quas tu ad me 17. novembris dederas; sed eo nihil detrimenti sentiebam.</s>
					<s n="4" xml:lang="la" type="auto">Illud autem valere vos et salvos esse ex literis intelligo, id quod ita iucundum, ut nihil possit esse iucundius.</s>
					<s n="5" xml:lang="la" type="auto">Deum autem precor, ut sicut mihi iucunda sic vobis non lęta solum, sed diuturna sit salus et valetudo optima.</s>
					<s n="6" xml:lang="la" type="auto">Ego certe, et qui mecum sunt in nostra domo, omnes valemus.</s>
					<s n="7" xml:lang="la" type="auto">Adiectae sunt lectionibus, quibus interesse soleo, lectiones etiam d. d. Petri Martyris, viri ut doctrina sic pietate excellentissimi, qui quidem apud nos receptus est in ordinem canonicorum S. Thomae.</s>
					<s n="8" xml:lang="la" type="auto">Pręter Martyris in librum Iudicum et in Ethicam Aristotelis lectiones expectamus d. d. Zanchi expositionem in Physicam Aristotelis.</s>
					<s n="9" xml:lang="la" type="auto">D. Petrus Martyr me amice diligit, pollicetur suam operam mihi nunquam defuturam, mihique in primis ornandus et excolendus est, quod et conor et studio, quantum possum.</s>
					<s n="10" xml:lang="la" type="auto">Sed quod te forte non latet: venerunt ad nos plurimi boni viri ex Anglia propter evangelium expulsi partim ex Cantabrigia, partim vero ex Oxonia, quorum e numero unum tibi prę caeteris commendo: D. Thomam Leverum tui cupidissimum, pium et sincerę religionis, qui una cum aliis fortunis propter evangelium relictis peregrinam terram invisere cogitur.</s>
				</p>
				<p>
					<s n="11" xml:lang="la" type="auto">Dominus deus noster tandem Angliam cęterasque ecclesias misere adflictas restituat in integrum statum.</s>
					<s n="12" xml:lang="la" type="auto">Discedenti (mi pater) inculcare, hoc est praecipere non desiisti, ut hic Graeca Latinis coniungerem, nunc ut ex Graecis Latina nunc ex Latinis ut Graeca facerem.</s>
					<s n="13" xml:lang="la" type="auto">Quod certo cum facio, illius fructum non minorem reperio, quam tu eum futurum esse dicebas; hinc enim copia verborum, varietas figurarum, explicandi facilitas, inveniendi facultas, optimorum denique imitatio paratur, intelligentia acuitur, iuditium acquiritur.</s>
					<s n="14" xml:lang="la" type="auto">Habes ergo hic, chare pater, experimentum aliquod meae diligentiae epistolam scilicet Isocratis ex Graecis per me in Latinam translata.</s>
					<s n="15" xml:lang="la" type="auto">Praeterea, quod scriberem, nihil erat.</s>
					<s n="16" xml:lang="la" type="auto">Salutant te commilitones mei; te salvum vult tota domus nostra.</s>
					<s n="17" xml:lang="la" type="auto">Salutat te Gabriel coriarius Coloniensis, qui, si aliquid velis a d. Ioannem a Lasco in Phrisiam scribere, diligenter curabit; ipse enim intra tres septimanas eo profecturus est.</s>
					<s n="18" xml:lang="la" type="auto">Vale.</s>
				</p>
				<p>
					<s n="19" xml:lang="la" type="auto">Heinrychus Bullingerus, filius tuus dilectus.</s>
				</p>
				<p>
					<note type="address">[Adresse:]</note>
					<s n="20" xml:lang="la" type="auto">Eximio viro d. m. Heinrycho Bullingero, patri suo plurimum observando.</s>
					<s n="21" xml:lang="la" type="auto">Tiguri.</s>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
