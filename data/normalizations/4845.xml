<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4845">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4845</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia tibi [...]</s>
					<s n="2" xml:lang="la" type="auto">Quae cum Iusto Velsio ab academia nostra acta sint, visum est te scire debere.</s>
					<s n="3" xml:lang="la" type="auto">Breviter igitur, quantum per occupationes licebit, significabo.</s>
				</p>
				<p>
					<s n="4" xml:lang="la" type="auto">Praeterito sabbati die maior academiae senatus hominem scriptum suum offerentem audivit, auditum statim in hospitium suum remisit responsumque amicum et christiana professione dignum expectare aequo animo iussit.</s>
				</p>
				<p>
					<s n="5" xml:lang="la" type="auto">Scripti enim adeo prolixi recitationem propter concionatores ad diem Lunae usque differendam.</s>
					<s n="6" xml:lang="la" type="auto">Hesterno igitur lunae die recitatum est scriptum, et visum quibusdam quatuor capita continere potissimum.</s>
					<s n="7" xml:lang="la" type="auto">Primo se vocatum a deo ut prophetam et apostolum, D. Lutheri quidem vocationem fuisse eiusdem generis, sed mancam et mutilam, ministrorum vero evangelicorum nullam esse.</s>
					<s n="8" xml:lang="la" type="auto">Alterum, evangelicas ecclesias non esse ecclesias, sed haereticorum et schismaticorum conciliabula.</s>
					<s n="9" xml:lang="la" type="auto">Tertium, Lutherum doctrina sua negotium iustificationis pervertisse et cum maxima hominum pernicie corrupisse.</s>
					<s n="10" xml:lang="la" type="auto">Quartum, facultates hominis naturalis non prorsus nullas esse.</s>
				</p>
				<p>
					<s n="11" xml:lang="la" type="auto">Decretum est, ut ad eius petitionem sic respondeatur: Non videri e re vel ecclesiae vel academiae vel etiam [reipublicae] fore, ut haec publice disputanda proponantur.</s>
					<s n="12" xml:lang="la" type="auto">Caeterum quum theologica sint, ad ordinem theologorum pertinere, reliquos academiae ordines de his agere non posse.</s>
				</p>
				<p>
					<s n="13" xml:lang="la" type="auto">Quod si igitur amicum colloquium cum theologis et ecclesiae ministris velit privatim subire, non esse dubium, quin ipsum sint patienter audituri, et iuxta apostoli praeceptum fidei suae rationem reddituri [1Petr 3, 15] cum mansuetudine et reverentia.</s>
					<s n="14" xml:lang="la" type="auto">Proinde posse ipsum theologos appellare.</s>
					<s n="15" xml:lang="la" type="auto">Ita remissus est ad collegium theologorum et ministrorum.</s>
					<s n="16" xml:lang="la" type="auto">Rogati autem sunt theologi et ministri praesentes (quoniam et colloquium subterfugere et nonnihil exacerbati videbantur), ut apud suos symmystas hoc agerent, ne repelleretur a colloquio, neve aliter exciperetur quam deceret christianos fratres, quibus a domino nihil diligentius fuisset inculcatum atque iniunctum quam charitas.</s>
					<s n="17" xml:lang="la" type="auto">Et quoniam Velsius regenerationem tantopere urgeret, charitate significarent se quoque regenerationis efficacitatem persentiscere.</s>
				</p>
				<p>
					<s n="18" xml:lang="la" type="auto">Rogati igitur sunt, ut, si colloquium futurum esset, darent quoque reliquis professoribus locum audiendi, si qui vellent.</s>
					<s n="19" xml:lang="la" type="auto">Haec acta sunt.</s>
					<s n="20" xml:lang="la" type="auto">Quid porro futurum sit, non constat, rescisces etiam (volente deo) suo tempore.</s>
				</p>
				<p>
					<s n="21" xml:lang="la" type="auto">Quod me attinet, fassus sum in toto consessu et nunc etiam apud te ingenue fateor ex illa praelectione non potuisse me assequi, an capita ista quatuor in hanc sententiam, an plura, an pauciora scriptum Velsii contineret necne.</s>
				</p>
				<p>
					<s n="22" xml:lang="la" type="auto">Admodum enim obscura mihi pleraque visa fuerunt.</s>
					<s n="23" xml:lang="la" type="auto">Quare nolui de eo, quod non intelligebam, temere iudicare.</s>
					<s n="24" xml:lang="la" type="auto">Mihi videtur vir iste zelum dei habere, fortassis autem non secundum scientiam [Röm 10, 2].</s>
					<s n="25" xml:lang="la" type="auto">Suspicor enim eum <foreign xml:lang="el">ἀναβαπτιστικώτερον</foreign> de quibusdam sentire.</s>
					<s n="26" xml:lang="la" type="auto">Ego quidem iam bis sum cum eo colloquutus, et prae se tulit singularem moderationem ac mansuetudinem, sed de eo aliquid pronunciare nondum possum.</s>
				</p>
				<p>
					<s n="27" xml:lang="la" type="auto">Cognosces autem alias, si deo visum fuerit, quid inter nos contulerimus.</s>
					<s n="28" xml:lang="la" type="auto">Bene vale in Christo, mi domine et frater Bullingere, et ignosce tumultuarie scribenti meoque nomine omnes fratres plurimum salvare iube.</s>
				</p>
				<p>
					<s n="29" xml:lang="la" type="auto">Basileae, ex musaeo nostro, 17. iunii anno humanae salutis 1561.</s>
					<s n="30" xml:lang="la" type="auto">Tuus ex animo totus Iohannes Hospinianus.</s>
				</p>
				<p>
					<note type="address">[Adresse:]</note>
					<s n="31" xml:lang="la" type="auto">Praestantissimo viro et optimo theologo d. Henrycho Bullingero, Tigurinae ecclesiae antistiti primario, domino fratrique suo colendissimo.</s>
					<s n="32" xml:lang="de" type="auto">Zürich.</s>
				</p>
			</div>
		</body>
	</text>
</TEI>
