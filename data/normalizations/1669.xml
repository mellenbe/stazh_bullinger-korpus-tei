<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1669">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1669</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Cum vellem binis tuis ad me in Gallia scriptis literis (vir clarissime) respondere, reperi me eas Solodori reliquisse.</s>
				</p>
				<p>
					<s n="2" xml:lang="la" type="auto">Nihilominus volui hic obiter scribere, ut intelligas mihi tuto esse redditas, pro quibus ago gratias, et certe ille fuerunt in caussa, ut meum ad Helvetios reditum accelerarem; alioqui tutius erat manere in Gallia ob meam plus solito afflictam valetudinem et ita, ut medici de corporis salute per aliquot dies dubitari[nt], neque ab eo morbo adhuc convalui.</s>
					<s n="3" xml:lang="la" type="auto">Laboro enim magna debilitate stomachi, qui nullo modo potest concoquere, deiectus est omnis appetitus, ita ut carnibus cum magna difficultate utar; pituita me mirum in modum torquet, et eo deveni, ut vestrae regionis aerem non sine magna molestia feram.</s>
					<s n="4" xml:lang="la" type="auto">Quod fuit in caussa, ut cras discedere a comitiis cogitem, ut valetudini consulam; alioqui finem illorum expectaturus eram.</s>
					<s n="5" xml:lang="la" type="auto">Quodsi videam me talem unum aut alterum mensem non convalescere, cogar licentiam a regia magestate petere.</s>
					<s n="6" xml:lang="la" type="auto">Unum etiam mihi valde nocuit, quod hac aestate absente r[egia] m[aiestate] toutum fere onus belli pro expellendo ultra fines Galliae hoste mihi uni incubuit nec sine labore magno; passim enim erant munita nostra oppida, que ad hostis fines adiacent nobis hoste imminente, cuius nisi dominus oculos abscurasset, actum erat de tribus finitimis oppidis, que facilem ingressum in Galliam dabant.</s>
					<s n="7" xml:lang="la" type="auto">Nam Helvetiis vel in campo moriendum erat vel fame in proximum oppidum sese recepissent, nisi mallent ad pedes inimicorum provoluti miseram veniam deprecari.</s>
					<s n="8" xml:lang="la" type="auto">Interim reditus r[egiae] m[aiestatis] metu patriam liberavit, que recuperato oppido, quod hostes nobis in Lotharingia ademerant, ulterius progredi voluit occupavitque oppidum Anullier in ducatu Luxemburgensi et re... oppidum, quod Ynoy vocatur, munitissimum, sed non sine magna strage, et coacti sunt cives se dedere ad nutum r[egiae] m[aiestatis], qui milites nudos ire dimisit, capitaneos autem et nobiles captivos retinuit, et certe, si dominus servare voluisse[t], oppidum erat inexpugnabile.</s>
					<s n="9" xml:lang="la" type="auto">Hac nocte per literas r[egiae] m[aiestatis] totum negocium ordine intellexi.</s>
					<s n="10" xml:lang="la" type="auto">Venio nunc ad libros, quos [ad] me, quum in Gallia essem, misisti.</s>
					<s n="11" xml:lang="la" type="auto">Unum Margaritae, unicae regis sorori, ipse obtuli, quem non sine trepidatione accepit interrogans me, an aliquid esset, quod illi posset nocere; nam Castellanus, qui dum viveret fuit episcopus Aureliae, de quo plura audisti, sub pretextu linguae Latinae, quam principem docebat, adeo pavidam reddidit illius conscientiam, ut vix libros sacros audeat attingere, ut domestici illius mihi retulerunt.</s>
					<s n="12" xml:lang="la" type="auto">Tibi tamen pro libro et literis magnas agit gratias.</s>
				</p>
				<p>
					<s n="13" xml:lang="la" type="auto">Adfuit quidem senator non indoctus, qui illi tuas literas, eruditionem et pietatem maxime commendabat.</s>
					<s n="14" xml:lang="la" type="auto">Quantum ad librum regium, non misi, quum scriberes, ut ipsimet darem; quum autem id prestare non possem (regem enim non vidi), nemini volui tale negocium committere.</s>
					<s n="15" xml:lang="la" type="auto">Scripsi ad r[egiam] m[aiestatem] te librum De cristiana perfectione ędidisse eiusque nomini dedicasse et me per proprium nuncium, si iuberet, missurum; sed nihil prorsus meis literis respondit.</s>
					<s n="16" xml:lang="la" type="auto">Ambienda erit alia occasio, nisi malles me citius mittere, quod te inconsulto facere nolui.</s>
				</p>
				<p>
					<s n="17" xml:lang="la" type="auto">Perscribes in hoc negocio aut in aliis, quid putes me tuo nomine posse facere.</s>
					<s n="18" xml:lang="la" type="auto">Prevellegium, quod promiseram, d. Gensnero attuli et dedi; ille voluit resarcire sumptus; sed nihil volui accipere, quamvis non facile talia concedantur.</s>
				</p>
				<p>
					<s n="19" xml:lang="la" type="auto">Satis est mihi, modo gratum habeas exiguum illud erga te obsequium; cuperem enim in magis serio negocio animi mei promptitudinem declarare.</s>
					<s n="20" xml:lang="la" type="auto">Proficiscor Basileam, a qua ante duos menses non discedam, expectans domini bonam voluntatem, et si quid scitu dignum aut tuo ingenio intellexerim, indicabo.</s>
					<s n="21" xml:lang="la" type="auto">Interim me tuis tuaeque ecclesiae precibus commendo.</s>
					<s n="22" xml:lang="la" type="auto">Bene vale.</s>
					<s n="23" xml:lang="la" type="auto">Ex Baddensibus comitiis 4. iulii 1552.</s>
				</p>
				<p>
					<s n="24" xml:lang="la" type="auto">Tuus Maurilius Musaeus.</s>
				</p>
				<p>
					<s n="25" xml:lang="la" type="auto">Clarissimo ac doctissimo viro d. Henricho Bullingero, Tigurino ecclesiastae.</s>
				</p>
				<p>
					<s n="26" xml:lang="la" type="auto">Tiguri.</s>
				</p>
				<p>
					<note type="remark">[Bemerkung von Bullingers Hand:]</note>
					<s n="27" xml:lang="de" type="auto">"In Julio 4. 1552."</s>
				</p>
			</div>
		</body>
	</text>
</TEI>
