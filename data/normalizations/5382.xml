<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5382">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5382</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod scribam, non habeo; operam tamen dabo, ut quoad concilii acta nihil diligentiae praetermisisse videar.</s>
					<s n="3" xml:lang="la" type="auto">Molestus tibi fui superiori septimana tot literis missitandis; nunc brevior ero, ne toties te meis nugis distraham.</s>
					<s n="4" xml:lang="la" type="auto">Nugas appellarim, cum videam me omnia in cassum laborasse.</s>
				</p>
				<p>
					<s n="5" xml:lang="la" type="auto">Quid Hercules, quid ego tentarimus, iam scire potes; fortissimum quemque habituri fueramus.</s>
					<s n="6" xml:lang="la" type="auto">Nunc pax nulla diuturna et stabilis esse potest, Guisianis ad gubernacula sedentibus.</s>
					<s n="7" xml:lang="la" type="auto">Faciunt adversarii hoc omne procul dubio, ut vires nostrorum semel distrahant et postea ex improviso invadant imparatos.</s>
					<s n="8" xml:lang="la" type="auto">O miseros nostros, qui tam foede sibi imponi patiuntur!</s>
					<s n="9" xml:lang="la" type="auto">Haec septimana praeterita plus me exercuit quam quicquam aliud in omni mea vita.</s>
					<s n="10" xml:lang="la" type="auto">Cogitare tu ipse potes, quantae molis fuerit tam seria consilia suscipere quorumque eventus tam anceps est et dubius.</s>
					<s n="11" xml:lang="la" type="auto">Nunc omnibus provisis, quibus ad hoc negocium opus erat, Condenses fatiscunt.</s>
				</p>
				<p>
					<s n="12" xml:lang="la" type="auto">Tu, quaeso, perge, me edocere reliquum.</s>
					<s n="13" xml:lang="la" type="auto">Cur nihil de fratre Guisii Aumala?</s>
				</p>
				<p>
					<s n="14" xml:lang="la" type="auto">Nostris haec pacificatio non placet; nam praevidemus Guisium in nullas conditiones iturum sibi adversas.</s>
					<s n="15" xml:lang="la" type="auto">Rescribo d. Coignetio; rogo te, ut tuto reddi ei cures.</s>
					<s n="16" xml:lang="la" type="auto">Orationem meam tibi placuisse miror; nam mihi non satisfeci, sed tamen indulsi; nec enim tam perturbato tempore aliter potui.</s>
					<s n="17" xml:lang="la" type="auto">Facile tibi acquiesco, ut nomen meum subticeatur, licet quod ad me non multum curo furorem antichristi.</s>
					<s n="18" xml:lang="la" type="auto">Reponatur ergo aliud nomen et si placet, hoc: Iani Orii, vel tu aut d. d. Gesnerus fingatis aliud quoddam ex Graeco conflatum.</s>
					<s n="19" xml:lang="la" type="auto">Quod ad rigorem attinet, nihil plane detrahi velim; nihil enim tam durum dici potest, quod nequitia et crudelitas horum hominum non superet.</s>
					<s n="20" xml:lang="la" type="auto">Sed dubito, an Froschouerus excudat; si difficilem se praebet, mitte per occasionem Heidelbergam, ut ibi excudatur.</s>
					<s n="21" xml:lang="la" type="auto">Vale, reverende in Christo pater.</s>
					<s n="22" xml:lang="la" type="auto">29. iunii anno 1562.</s>
				</p>
				<p>
					<s n="23" xml:lang="la" type="auto">Tui studiosissimus I[oannes] F[abricius].</s>
					<s n="24" xml:lang="la" type="auto">Amplissimo viro d. Heinrycho Bullingero, ecclesiae Tigurinae antistiti vigilantissimo, domino et patri suo in Christo semper honorando.</s>
					<s n="25" xml:lang="de" type="auto">Zürich.</s>
				</p>
				<p>
					<s n="26" xml:lang="de" type="auto">Herren Bullinger.</s>
				</p>
			</div>
		</body>
	</text>
</TEI>
