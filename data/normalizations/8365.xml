<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8365">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8365</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepimus tandem a Blasio literas.</s>
					<s n="3" xml:lang="la" type="auto">Is scribit immunes se esse prorsus Lausannae a peste.</s>
					<s n="4" xml:lang="la" type="auto">Itaque hodie aut cras, quam primum comitem aliquem commodum Felici invenerimus, dimittemus eum.</s>
					<s n="5" xml:lang="la" type="auto">Confirmatur interea pax per literas quoque Solodorensis legati; nullas tamen ille prorsus assignat conditiones.</s>
					<s n="6" xml:lang="la" type="auto">Sed confirmantur adhuc illae, de quibus proxime scripsi, nisi quod inter urbes amiralio concessas pro S.</s>
				</p>
				<p>
					<s n="7" xml:lang="la" type="auto">Iehan Angeli Montabon numeratur.</s>
					<s n="8" xml:lang="la" type="auto">Additur deinde, quod in singulis praefecturis (quas illi mandamenta vocant) per totum regnum duo loca designari debeant, in quibus publice evangelium praedicetur et religionis exercitium fiat, praeterea, ut liceat singulis principibus et nobilibus in suis ditionibus et dominiis hoc idem habere.</s>
					<s n="9" xml:lang="la" type="auto">Hoc certum est Friburgenses vicinos nostros indignissime hanc pacem ferre, id quod nobis bonum praebet indicium.</s>
				</p>
				<p>
					<s n="10" xml:lang="la" type="auto">Linerus scripserat de sexaginta Lutetiae suspensis, qui se publicatae paci opposuerant; aliunde idem scribitur, deciso tamen numero, quod illorum 25 tantum fuerint.</s>
					<s n="11" xml:lang="la" type="auto">Quicquid sit, laudandus dominus, quod res eo devenerit.</s>
					<s n="12" xml:lang="la" type="auto">Scribunt aliqui regem et amiralium castra coniunxisse et omnes communiter nunc a rege stipendia accipere.</s>
					<s n="13" xml:lang="la" type="auto">Fertur interea non obscura simultatis indicia esse inter regem et fratrem eius et pontificios frigidam suffundere, ut hunc contra illum concitent.</s>
					<s n="14" xml:lang="la" type="auto">Hoc etiam misso gladio pontificem moliri et pacem hanc summopere detestari, ne turbarum et sanguinis aliquis finis fiat.</s>
					<s n="15" xml:lang="la" type="auto">Ita fiet, ut Huguenotorum armis tandem rex defendendus sit, quos ille tantopere excisos voluit.</s>
					<s n="16" xml:lang="la" type="auto">Hae sunt mutationes dextrae excelsi, cui sit laus in aeternum!</s>
				</p>
				<p>
					<s n="17" xml:lang="la" type="auto">Nostri te omnes salutant.</s>
				</p>
				<p>
					<s n="18" xml:lang="la" type="auto">Bernae 28. augusti 1570.</s>
				</p>
				<p>
					<s n="19" xml:lang="la" type="auto">I[ohannes] Hall[erus] tuus.</s>
				</p>
				<p>
					<s n="20" xml:lang="la" type="auto">Scribit inter caetera Blasius etiam se Felicem hoc tempore recipere non posse propter multitudinem commensalium; sed se daturum operam, ut alibi apud doctum aliquem virum bene collocetur.</s>
					<s n="21" xml:lang="la" type="auto">Urgebo tamen illum adhuc, ut, si ullo modo fieri potest, ipse eum retineat.</s>
				</p>
				<p>
					<s n="22" xml:lang="de" type="auto">Lieber, schreibt fleissig, was er von Venedig her und ihren Sachen mögend bekommen.</s>
				</p>
				<p>
					<s n="23" xml:lang="la" type="auto">Clarissimo viro domino Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="24" xml:lang="de" type="auto">M. Heinrich Bullingerin zu Zürich.</s>
				</p>
			</div>
		</body>
	</text>
</TEI>
