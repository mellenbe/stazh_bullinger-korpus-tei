<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7567">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Etsi nullas hodierno die abs te acceperim, vir amplissime colendissimeque d. pater, non alienum tamen nostris temporibus esse iudico, si pluribus literis ii occupentur et onerentur, a quibus rerum agendarum consilia prudenter hauriuntur.</s>
					<s n="3" xml:lang="la" type="auto">E quorum numero nemo est, quod ego sciam, qui plurimarum rerum experientia edoctus aliis consilio iuvandis maiorem te ipso prudentiam cum fortitudine coniungat.</s>
					<s n="4" xml:lang="la" type="auto">Proinde, quicquid in buccam venerit, eo minus ad te perscribere erubesco fretus tua bonitate et singulari prudentia, qua omnia nostra ita calles attemperare, ut ea tibi onerosa et gravia esse prae te minime feras.</s>
					<s n="5" xml:lang="la" type="auto">Quae igitur hoc tempore ex Italia habemus, fideliter communico alienis literis hisce diebus mihi transmissis.</s>
					<s n="6" xml:lang="la" type="auto">Contigit etiam nuper scriptum istud de clandestina et sanguinaria conspiratione potentissimorum orbis christiani monachorum, quod eiusmodi plane est, ut principio et omnium tenebrarum exordio non male congruat.</s>
					<s n="7" xml:lang="la" type="auto">Miror autem, quod ex Flandria nihil certi habeamus, cum in ore sit omnium nescio quis conflictus, in quo 14000 Albano cecidisse perhibentur.</s>
				</p>
				<p>
					<s n="8" xml:lang="la" type="auto">Flavius etiam noster ex legato spargit aliquot triremes Albanorum in mari periisse, cum Antverpiam tenderent, nec desunt viri spectatae probitatis, qui affirment principes studiose in hoc laborare, ut Caesarem ceu rebus publicis inutilem deponant.</s>
					<s n="9" xml:lang="la" type="auto">- In nostro negotio egregie aut potius odiose cessatur.</s>
					<s n="10" xml:lang="la" type="auto">Superius Foedus nihil vult concludere usque ad festum D. Martini sic moderante summo istius Foederis iudice, qui ex episcopo quoque nostro effecit<foreign xml:lang="el">αμβολιεργον ανερα</foreign> eique leges dedit alias plus satis idoneo, ne decretum Foederum usquedum publicaret.</s>
				</p>
				<p>
					<s n="11" xml:lang="la" type="auto">Est autem episcopi eiusmodi negocia primo tractare et exscribere aut disseminare.</s>
					<s n="12" xml:lang="la" type="auto">Haec causa fuit tantae morae, quae intercessit, antequam negocium ad communitates sit relatum.</s>
					<s n="13" xml:lang="la" type="auto">De caeteris communitatibus nihil certi habeo, quid definierint; Malansii tamen et Meyenfeldae nobiscum omnino sentiunt.</s>
					<s n="14" xml:lang="la" type="auto">Davosium ignavum habet ministrum; non ergo scio, quid ibi sit actum.</s>
					<s n="15" xml:lang="la" type="auto">- Eques noster auratus, ut vult videri, insignia illa aurea ceu aspidem respuit suisque hic mandavit, ut diligenter attendant in obtrectatores, quibuscum ad sum[m]um ius decurrant.</s>
					<s n="16" xml:lang="la" type="auto">- Constanter ferunt exulibus et expulsis Italis transitum denegatum in Rhetiam non ita pridem publico aut secreto potius mandato inquisitori Mediolanensi exhibito.</s>
					<s n="17" xml:lang="la" type="auto">Si tale diploma hostibus datum est, quid spei reliquum est?</s>
					<s n="18" xml:lang="la" type="auto">- Clavennae duo fraterno sanguine iuncti, religionis vero professione disiunctissimi, mutuis et fraternis armis sese prope confecerunt, cum alter diceret exules ministros non ferendos, nec dies praeterit, quae non turbis et discordiis quibusdam luctuosa reddatur.</s>
					<s n="19" xml:lang="la" type="auto">Nunquam crediderim eo rem perventuram, ut monachi expellantur; adeo altas egere radices tamque multis in re pecuniaria sunt fructuosi.</s>
				</p>
				<p>
					<s n="20" xml:lang="la" type="auto">Haec ocyssime 1568 16. augusti.</s>
				</p>
				<p>
					<s n="21" xml:lang="la" type="auto">D. Iesus te nobis optimum patronum quam diutissime conservet incolumem.</s>
					<s n="22" xml:lang="la" type="auto">Vale, pater humanissime.</s>
					<s n="23" xml:lang="la" type="auto">Salutant te d. cosss., d. Pontisella, d. Gantnerus, d. Carolus et nemo non bonus.</s>
				</p>
				<p>
					<s n="24" xml:lang="la" type="auto">Tui observantissimus Th[obias] Eg[linus].</s>
				</p>
				<p>
					<s n="25" xml:lang="la" type="auto">Amplissimo viro d. m. Heinrico Bullingero, ecclesiae Tigurinae ministro summo, domino suo aeternum colendissimo.</s>
				</p>
				<p>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
