<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1314">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1314</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Admonui Myconium de raritate scribendi ad te et ostendi illi literas a te scriptas; excusabit se, manus enim palpitantes vix permittunt illum vel tres literas scribere.</s>
					<s n="3" xml:lang="la" type="auto">Stuporem puto esse aut ex paralysi aliquid se in omnia illius membra sparsisse.</s>
					<s n="4" xml:lang="la" type="auto">Caeterum de rebus novis hec accipe.</s>
				</p>
				<p>
					<s n="5" xml:lang="la" type="auto">Magdeburgenses adhuc fortiter resistunt adversariis suis; acceperunt nuper navigia quędam annona onusta submersis Mauritianis, qui stationem aquę habebant; a quibus autem annona sit missa, ignoro.</s>
					<s n="6" xml:lang="la" type="auto">Seditiosi aliqui a Caesareanis sunt decollati, quidam proscriptum sicque factio illa militum sopita est, neque illis tutum abire et relinquere exercitum.</s>
					<s n="7" xml:lang="la" type="auto">Quidam deficiunt ad Parthenopolitanos, sed non assumuntur, sed remittuntur mox; nolunt enim se inutili milite gravare, ne commeatus deficiat.</s>
				</p>
				<p>
					<s n="8" xml:lang="la" type="auto">Caesarem reliquisse Augustam certum est; quidam aiunt Monachum ad venationem concessisse et illic 4 vexilla, ne seditio fiat a civibus, collocasse.</s>
					<s n="9" xml:lang="la" type="auto">Videbimus miram metamorphosim in omnibus rebus.</s>
					<s n="10" xml:lang="la" type="auto">Philippus f[ilius] in Hispaniam proficiscitur; Maximilianus Mediolani arcem inhabitabit; certe credo Caesarem mortuum esse.</s>
				</p>
				<p>
					<s n="11" xml:lang="la" type="auto">Turca petit Transylvaniam a Ferdinando rege aut bellum se moturum, et magnam militum manum esse in Pannonia aiunt occasionem belli expectantes.</s>
					<s n="12" xml:lang="la" type="auto">Quid agitur in Italia?</s>
					<s n="13" xml:lang="la" type="auto">Audimus papam et Gallum concordes esse factos et iam quiete possideri Parma a Gallo.</s>
					<s n="14" xml:lang="la" type="auto">Quid dicet ad hoc Caesar?</s>
					<s n="15" xml:lang="la" type="auto">Quid audis de episocpo Curiensi et de concilio futuro?</s>
				</p>
				<p>
					<s n="16" xml:lang="la" type="auto">Comitia Confluentina propter monetam habita sunt, licet alia etiam consultarint de miserabili Germaniae statu et de proditoribus patrię et de libertate amissa nunquam recipienda.</s>
				</p>
				<p>
					<s n="17" xml:lang="la" type="auto">Cupio praeterea etiam scire, quid iam scribas et an alias Decades sis adiecturus iis, quas edidisti; utiliora, crede mihi, scribere non poteris nostro seculo multis malis affecto, et iam incipiunt quidam ex concionatoribus segnes fieri in legendis libris biblicis et fere ignorare praecipuos religionis nostrę articulos et quomodo illos defenderent sine scriptura, quos nunquam bene expenderunt?</s>
				</p>
				<p>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Basileę 15. iunii 1551.</s>
				</p>
				<p>
					<s n="20" xml:lang="la" type="auto">T[uus] Gastius ex animo.</s>
				</p>
				<p>
					<s n="21" xml:lang="la" type="auto">Saepe iam interrogasti de Gilberto nostro; hactenus nihil habui, quod scriberem neque adhuc habeo vel de eius vita vel doctrina.</s>
					<s n="22" xml:lang="la" type="auto">Est Nozerethi apud consanguineos onustus ecclesiasticis beneficiis; episcopis est gratus; fortassis, quod nihil ad te vel alios bonos amicos, quos hactenus epistolis suis lacessit, scribat, fecit timor et favor hominum, a quibus fovetur.</s>
					<s n="23" xml:lang="la" type="auto">Semel literę illius suppressę sunt et lectę ab hominibus papisticę factionis, per quam rem in magnum periculum venit; iam silet, ne in manus incidat.</s>
					<s n="24" xml:lang="la" type="auto">Hęc volui ad te, ne dicas me toties provocatum nihil respondere.</s>
				</p>
				<p>
					<s n="25" xml:lang="de" type="auto">Dem eherwürdigen und hochgelehrten Herren Meister Heinrich Bullinger, Leutpriester zu Zürich, meinem günstigen Herren, zu Handen.</s>
					<s n="26" xml:lang="de" type="auto">Zürich.</s>
				</p>
			</div>
		</body>
	</text>
</TEI>
