<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6853">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6853</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Heri tuas accepi per hunc cursorem vestrum una cum literis ad landgravium.</s>
					<s n="3" xml:lang="la" type="auto">Illas legi, legit etiam Steigerus.</s>
					<s n="4" xml:lang="la" type="auto">Interea sub noctem heri venit Beza et cum eo syndicus Rosetus una cum d. Datheno.</s>
					<s n="5" xml:lang="la" type="auto">Mittuntur illi ad respublicas nostras, ut cum illis deliberent aut potius eas huc deducant, ut legationem aliquam aut saltem literas aliquas communes mittant ad conventum Erdfordianum et, quantum fieri potest, colloquium illud instituendum praevertant et impediant.</s>
					<s n="6" xml:lang="la" type="auto">Quid a nostris impetraturi sint, nescio; non male erga causam ipsam sunt affecti; difficulter se tamen intromittant in controversias illas peregrinas; metuunt enim, ne toti deinceps illic involvamur et illas in caput nostrum attrahamus.</s>
					<s n="7" xml:lang="la" type="auto">Veniant illi quoque Tigurum; huius te praemonitum hisce volo.</s>
					<s n="8" xml:lang="la" type="auto">- Cras demum a senatu nostro audientur.</s>
					<s n="9" xml:lang="la" type="auto">Cuperent sibi addi aliquos a nostris, qui una cum ipsis Tigurum proficiscerentur, ut communis illic fieret de his rebus deliberatio.</s>
					<s n="10" xml:lang="la" type="auto">Sed quid futurum sit, adhuc ignoro.</s>
					<s n="11" xml:lang="la" type="auto">Nobis illud sufficere videretur, quod iam tu prius egisti, quod scilicet illam causam landgravio commendasti; speramus illum facturum officiium boni principis, et cuperemus audire prius, quid ille responderet.</s>
					<s n="12" xml:lang="la" type="auto">Sed urgent illi negotium, propter[ea] quod tempus nimis prope instet calendarum septembrium.</s>
					<s n="13" xml:lang="de" type="auto">Man kann aber nicht wohl, man höre denn vor des Landgrafen antworten; dazu ist der Fürsten Bruch nicht, so bald zusammen zukommen.</s>
					<s n="14" xml:lang="la" type="auto">Pro reliquis, quae scripsisti et misisti, ago gratias; per Bezam caetera remittam.</s>
					<s n="15" xml:lang="la" type="auto">Bene vale.</s>
					<s n="16" xml:lang="la" type="auto">Salutant te Steigerus, Gravenrietus, Zehenderi et fratres omnes, socer item cum mea domo.</s>
					<s n="17" xml:lang="la" type="auto">Saluta tu tuam.</s>
					<s n="18" xml:lang="la" type="auto">Cum Valentino Gentile nihildum actum est.</s>
					<s n="19" xml:lang="la" type="auto">Attulit nobis Beza multa, quę prius ignoravimus, de tumultibus Polonicis per ipsum et alios excitatis.</s>
					<s n="20" xml:lang="la" type="auto">Vale iterum.</s>
				</p>
				<p>
					<s n="21" xml:lang="la" type="auto">Bernae 26. iulii 1566.</s>
				</p>
				<p>
					<s n="22" xml:lang="la" type="auto">Joh[annes] Hallerus, semper tuus.</s>
				</p>
				<p>
					<s n="23" xml:lang="la" type="auto">Clarissimo viro d. Heinrycho Bullingero, Tigurinę ecclesiae pastori fidelissimo, domino meo honorando et compatri charissimo.</s>
				</p>
				<p>
					<s n="24" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
