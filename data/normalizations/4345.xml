<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4345">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4345</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Curavi describi, quae dilectus frater Beza ad me scripsit, eaque tibi communicari vouit; idem te salutat amicissime.</s>
					<s n="3" xml:lang="la" type="auto">Cardinalis Lotharingius, Galliae rex, totus in hoc est, ut celebretur concilium, sed subdolis rationibus, de quo nunc non est ocium scribendi.</s>
					<s n="4" xml:lang="la" type="auto">Mittitur modo ad imperatorem tanquam a rege Galliae legatus d. Sancti Laurentii, qui scriptis ad me literis a Schaffhusio ex itinere non dissimulat causam legationis etc.</s>
					<s n="5" xml:lang="la" type="auto">Dominus dissipet impiorum concilia atque [consi]lia!</s>
					<s n="6" xml:lang="la" type="auto">Mittuntur et ad principes Germaniae nuncii etc.</s>
					<s n="7" xml:lang="la" type="auto">Ego vero, qui mature admonitus ex Italia consilii Achitophelici, illustrissimo principi Hessorum rem detexi; nam miserat is ad me nuncium his diebus, per quem significavit, quid moliantur theologi Ienenses persuadere Wirtenbergensi et aliis principibus, ut synodum conscribant, in quo adiaphor[istae] et sacramentarii Zvingliani damnentur etc.</s>
					<s n="8" xml:lang="la" type="auto">Spero dominum impia istorum consilia dispersurum.</s>
				</p>
				<p>
					<s n="9" xml:lang="la" type="auto">Accepi [ex] Anglia literas datas sub finem maii et medi[um iunii] testantes pulchre per dei gratiam procedere re[ligionem], Anglos sociale bellum gerere in Scotia [contra] Gallos.</s>
					<s n="10" xml:lang="la" type="auto">Aliquamdiu actum de pace; nil [tamen] ea de re addiderunt, sed libellos potius eo tempore Londini excusos, alterum regis Galliae protestationem, alterum reginae Angliae resposionem, in quibus agitur, quo iure quave iniuria bellum utrinque geratur etc.</s>
					<s n="11" xml:lang="la" type="auto">Dominus concedat pacem!</s>
					<s n="12" xml:lang="la" type="auto">Omnia ubique turbulenta sunt.</s>
				</p>
				<p>
					<s n="13" xml:lang="la" type="auto">Papistici episcopi in Anglia superioribus diebus in carcerem plures coniecti sunt etc.</s>
				</p>
				<p>
					<s n="14" xml:lang="la" type="auto">Libellum, cuius meminit Beza de tumultu Ambosiano tabelliones mihi non dederunt.</s>
					<s n="15" xml:lang="la" type="auto">Vale.</s>
				</p>
				<p>
					<s n="16" xml:lang="la" type="auto">Saluta d. Matthiam, cui haec communicabis.</s>
				</p>
				<p>
					<s n="17" xml:lang="la" type="auto">Tiguri 12. iulii 1560. festinantissime.</s>
					<s n="18" xml:lang="la" type="auto">Bullingerus.</s>
				</p>
				<p>
					<s n="19" xml:lang="la" type="auto">Clarissimo viro d. Ambrosio Blaurero Vituduri agenti, domino suo colendo et fratri charissimo.</s>
				</p>
				<p>
					<s n="20" xml:lang="de" type="auto">Gegen Winterthur an m. Ambrosien blareren.</s>
				</p>
			</div>
		</body>
	</text>
</TEI>
