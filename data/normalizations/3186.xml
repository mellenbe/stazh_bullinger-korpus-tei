<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3186">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3186</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Clarissimo viro d. Heinrycho Bullingero Ioannes Fabricius S. D. P.</s>
					<s n="2" xml:lang="la" type="auto">Literas tuas, reverende in Christo pater, quas frequenter ad me mittis, amoris tui et voluntatis erga me plenissimas non possum non magna cum voluptate legere.</s>
					<s n="3" xml:lang="la" type="auto">Ex illis enim perspicere possum et plane cognoscere, de quo quidem nunquam dubitavi, me a te, viro optimo amari quam plurimum et, quod magis est, filii insuper loco duci et haberi, qui in maximis tuis occupationibus nullum tamen nuntium absque tuis ad me literis adhuc praetermisisti.</s>
				</p>
				<p>
					<s n="4" xml:lang="la" type="auto">Stipitem ego vel truncum potius dixerim, quem tua tam insignis humanitas non supra modum afficeret.</s>
					<s n="5" xml:lang="la" type="auto">Eum sane ex literis tuis fructum percipio, quem ex viri gravissimi, prudentissimi et maturrimi iudicii credibile est hominem rudem rerumque omnium ignarum, non igmavum tamen percipere posse.</s>
					<s n="6" xml:lang="la" type="auto">Sunt literae tuae fidelissimis monitis et sanctissimis consiliis refertae, quae me non modo doctiorem, sed prudentiorem quoque et ad ecclesiastica officia per omnia instructiorem reddere possunt.</s>
				</p>
				<p>
					<s n="7" xml:lang="la" type="auto">Hactenus in amoenissimo musarum campo aliquandiu strenue desudavi, unde mihi doctrinae fortassis aliquid, prudentiae tamen comparavi aut nihil aut parum.</s>
					<s n="8" xml:lang="la" type="auto">Solitudines enim, quarum natura sum studiosus quasque Camoenae inprimis amant, frequenter sum consectatus: nunc mihi non amplius cum rivulis aut fontium obstrepera garrulitate negotium est, sed cum hominibus et quidem christianis meae tutelae fideique comissis.</s>
					<s n="9" xml:lang="la" type="auto">Ad quod negotium incredibile dictu est, quam tuae literae mihi magno sint adiumento, quarum etiam adminiculo ad bonorum virorum familiari[ta]tes facilem mihi viam patefacis et aditum, ut nuper ex literis clarissimi viri a Salicibus amantissime ad me scriptis summa cum voluptate deprehendi.</s>
					<s n="10" xml:lang="la" type="auto">Pro quibus tuis in me officiis gratias tibi habeo, quas debeo, maximas.</s>
					<s n="11" xml:lang="la" type="auto">Friderici certe a Salicibus, viri apud suos summo loco nati, amicitia et familiaritas non solum ornamento et honori, sed magno insuper mihi esse potest ad res gerendas emolumento.</s>
					<s n="12" xml:lang="la" type="auto">De legato quae scribis regio, iucundum fuit audire hominem ea, qua praedicatur, pietate et integritate in has missum regiones; qui utinam regis sui negotium conficiat absque singulari aliquo reipublicae christianae detrimento!</s>
				</p>
				<p>
					<s n="13" xml:lang="la" type="auto">Ego sane ei ingenue sum fassus me in hoc unum cum d. Philippo incumbere, ut genti huic nostrae sua constet libertas integra, et cum ille regereret fidem tamen vel hosti servandam (quod scilicet audisset nonnullorum animos a rege abalienatos), respondi de eo me nihil certi posse pronunciare propterea, quod me bellicis negotiis non interponerem; hoc unum tamen agere divini verbi authoritate (cuius ministrum agerem) fretus, ut cives nostros a mercenaria militia, quantum in me esset, modis omnibus retraherem revocaremque.</s>
					<s n="14" xml:lang="la" type="auto">Quod certe consilium meum nec ipse improbavit.</s>
					<s n="15" xml:lang="la" type="auto">Iussi tamen eum a me omnia officia boni et christiani hominis expectare.</s>
				</p>
				<p>
					<s n="16" xml:lang="la" type="auto">Quod ad regis apud nos amicitiam attinet, sic paucis accipe: Confoederatorum pars tertia (der Ober Pundt) in eo fere consentit, quod regi Gallo fiedus renuncient a pactisque discedant; sed quo consilio, non video, nisi quod imperatori fortassis enixius favent.</s>
					<s n="17" xml:lang="la" type="auto">Id effectum existimatur Caesareanorum legatorum practicis, qui superioribus mensibus in his aliquandiu substitere regionibus.</s>
					<s n="18" xml:lang="la" type="auto">Ego quid sentiam, plane et aperte dicam: incredibile fere est gentem hanc nostram a militiae studio posse abduci, cum quilibet vicus ipse sibi sit magistratus.</s>
					<s n="19" xml:lang="la" type="auto">intelligis me, puto: omnia sunt seditionibus obnoxia magis quam iis in locis, ubi certus aliquis magistratus rerum summae est praefectus, cuius arbitrio de corporibus et fortunis subditorum constituatur.</s>
				</p>
				<p>
					<s n="20" xml:lang="la" type="auto">Demus eos hodie a pactis discedere: periculum subest, ne proxima quaque occasione oblata iidem ipsi denuo ultro ambiant (scis enim, quae vulgi sit inconstantia) aut, quod peius esset, imperatoris partes sequantur, quae res seditioni populari faces subministraret.</s>
					<s n="21" xml:lang="la" type="auto">Ego certe, qui mores huius gentis nondum plane cognitos habeo et perspectos, spectatorem potius quam actorem huius tragoediae tantisper agam, dum, quid e reipublicae christianę utilitate futurum sit, plenius cognovero.</s>
				</p>
				<p>
					<s n="22" xml:lang="la" type="auto">De episcopi nostri negocio alias, cum per ocium licuerit.</s>
					<s n="23" xml:lang="la" type="auto">Nuper certe mecum prolixe et copiose super iustificationis articulo disseruit, et licet non per omnia nobiscum sentiat, tamen, cum ei prolixe explicassem, cur hanc particulam exclusivam (solam) adderemus, tandem adductis a me rationibus acquievit aut certe acquiescere se simulavit, de quo alias plura.</s>
					<s n="24" xml:lang="la" type="auto">Vale, reverende in Christo pater.</s>
					<s n="25" xml:lang="la" type="auto">Salutem ex me dicas coniugi tuae, matronae honestissimae cum liberis et generis tuis, viris optimis mihique plurimum colendis.</s>
					<s n="26" xml:lang="la" type="auto">Dominum praeterea Gualterum, d. Wolphium, d. Hallerum et d. Collinum socerum meum, si quando in illos incidas meisque verbis salvere iusseris, rem mihi feceris longe gratissimam.</s>
				</p>
				<p>
					<s n="27" xml:lang="la" type="auto">Vale iterum, reverende pater, et me amare perge.</s>
					<s n="28" xml:lang="la" type="auto">Curae 17. maii 1557.</s>
				</p>
				<p>
					<s n="29" xml:lang="la" type="auto">Ioannes Fabricius tui observantissimus.</s>
					<s n="30" xml:lang="la" type="auto">Uterque consul me tibi plurimam salutem ascribere iusserunt, idem mihi mandavit d. Philippus Gallicius.</s>
				</p>
				<p>
					<s n="31" xml:lang="la" type="auto">Mitto simul literas d. Friderici a Salicibus.</s>
				</p>
				<p>
					<note type="address">[Adresse:]</note>
					<s n="32" xml:lang="la" type="auto">Clarissimo viro eruditione et pietate praestanti d. Heinrycho Bullingero, indefesso apud Tigurinos Christi ministro, domino et patrono suo plurimum colendo.</s>
				</p>
				<p>
					<s n="33" xml:lang="de" type="auto">Zürich bei dem grossen Münster.</s>
				</p>
			</div>
		</body>
	</text>
</TEI>
