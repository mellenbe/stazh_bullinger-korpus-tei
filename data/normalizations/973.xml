<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization973">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #973</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et pacem a domino per Iesum Christum.</s>
					<s n="2" xml:lang="la" type="auto">Literas tuas per affinem meum accepi, colendissime Bullingere.</s>
					<s n="3" xml:lang="la" type="auto">Audaciam nostram accusas et non immerito.</s>
				</p>
				<p>
					<s n="4" xml:lang="la" type="auto">Primum me excuso: Ioanni Tscharnero, cum Bernam pergeret, commendaveram, ut tecum ageret, num hoc auderem, scilicet filiolam mittere; ille post reditum literis respondit sese negotium hoc expedivisse et quod possim filiam mittere.</s>
				</p>
				<p>
					<s n="5" xml:lang="la" type="auto">Pręcor igitur, ut ignoscas proterviae meae.</s>
					<s n="6" xml:lang="la" type="auto">Pro fratre Ioanne Blasio quid scribam?</s>
					<s n="7" xml:lang="la" type="auto">Lachrimas profundere dolor cogit; ad Christum migravit 18. iulii cum damno et moerore magno totius ecclesiae nostrae relictis quatuor liberis ex duabus uxoribus.</s>
					<s n="8" xml:lang="la" type="auto">Ex prima supersunt Paulus et Titus, ex altera masculus anniculus et puella aliquot hebdomadarum.</s>
					<s n="9" xml:lang="la" type="auto">Pro Tito rogamus dominus consul Haimius et ego, ut contineatur Tiguri usque ad id temporis, quo ad chirurgum veniat; fideiubemus nos ambo uterque in solidum, quo te indemnem servabimus.</s>
				</p>
				<p>
					<s n="10" xml:lang="la" type="auto">Caveatur tamen, si fieri potest, ne aes alienum extra ordinem vel clam contrahat.</s>
					<s n="11" xml:lang="la" type="auto">Vestes habet domi; sed ex morbida domo iam illico non sunt accipienda, ne contagio alios inficiat; si de ducato tantum superesset, ut indusium unum aut alterum comparare posset.</s>
					<s n="12" xml:lang="la" type="auto">Ne ęgre feras, charissime frater, quod te tam graviter urgemus.</s>
					<s n="13" xml:lang="la" type="auto">Necessitas et calamitas obruerunt nos; sevit pestis crudelissime.</s>
					<s n="14" xml:lang="la" type="auto">Pro nobis orate ad dominum, ut mitius nobiscum agat.</s>
					<s n="15" xml:lang="la" type="auto">Tam elegans iuventus virorum et mulierum, iuvenum et virginum peste tanquam turbine rapitur, ut miserendum sit.</s>
					<s n="16" xml:lang="la" type="auto">Per dies decem decubui et ego, sed non graviter, et per dei misericordiam revalui ab hoc morbo.</s>
					<s n="17" xml:lang="la" type="auto">Deo gratias ago.</s>
				</p>
				<p>
					<s n="18" xml:lang="la" type="auto">De filia mea peto scire, quomodo se habeat et apud quem diverterit et quod sit illius nomen, ut literas ad illum mittam, ne te quottidie fatigem.</s>
					<s n="19" xml:lang="la" type="auto">Non mittatur ad scolas, sed doceatur fila ducere (das sy wol lerne spinnen); nam vestrae matronae nostras in hac arte plurimum superant.</s>
					<s n="20" xml:lang="la" type="auto">Vinum illi perparum dedi, peracta cęna vel prandio actis gratiis haustulum dimensum dedi.</s>
					<s n="21" xml:lang="la" type="auto">At nunc vellem, ut bis in prandio vel cęna potaret, maxime per augustum, ne aliena et inconsueta aqua illi febres moveat aut causa alicuius ęgritudinis sit.</s>
					<s n="22" xml:lang="la" type="auto">Indusia duo comparet illi matrona, apud quam conducta moratur.</s>
					<s n="23" xml:lang="la" type="auto">Cum meliora tempora sese per dei gratiam obtulerint, mittam illi vestes.</s>
					<s n="24" xml:lang="la" type="auto">Vale, vir charissime.</s>
				</p>
				<p>
					<s n="25" xml:lang="la" type="auto">Ex Curia, 29. iulii 50.</s>
					<s n="26" xml:lang="la" type="auto">Saluta meo nomine pios fratres, et orent pro nobis.</s>
				</p>
				<p>
					<s n="27" xml:lang="la" type="auto">Tuus ex animo Ioannes Comander.</s>
				</p>
				<p>
					<s n="28" xml:lang="la" type="auto">Clarissimo viro m[agistro] Heinricho Bullingero, Tigurinae ecclesiae episcopo, domino et fratri suo observandissimo.</s>
				</p>
				<p>
					<s n="29" xml:lang="de" type="auto">Meister Heinrichen Bullinger.</s>
				</p>
			</div>
		</body>
	</text>
</TEI>
