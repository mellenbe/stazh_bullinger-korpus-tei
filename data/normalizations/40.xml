<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization40">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #40</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratia domini vobiscum.</s>
					<s n="2" xml:lang="la" type="auto">Tametsi ego raro vosque multis negotiis et ecclesię et reipublicę nomine occupati fere unquam scribatis, scio tamen vobis ecclesię nostrę adversitatem esse adeo cognitam (quam in dies magis ac magis malevolorum et versipellium insidiis mirifice agitetur), ut indesinenter pro nobis oretis, ne deficiat fides nostra, atque, ut sciatis, optimi viri et fratres in Christo observandissimi, quo in statu nostrę sint res quibusque angamur malis, paucis hęc accipite: Absente principe omnis disciplina periit christiana, proceres ipsi, et quorum interest rempublicam gubernare, perversissimę sunt vitę homines, sua quęrentes, ad publica conniventes flagitia.</s>
					<s n="3" xml:lang="la" type="auto">Deinde tantus contemptus est verbi etiam in tot adversis quam unquam.</s>
					<s n="4" xml:lang="la" type="auto">Princeps agit Basileę nec hisce malis potest mederi ipse satis gravatus; impropitium habet Caesarem, ne dicam et fratrem, qui etiam ea, quę ex ducatu illi debentur, solvere detrectat.</s>
					<s n="5" xml:lang="la" type="auto">Hinc ille noster (ut sunt principum mores) animum despondet propemodum de se actum putans.</s>
					<s n="6" xml:lang="la" type="auto">Postremo finitimi domus Austriaci adversarii ab Enses[heim] etc., qui se nobis imperaturos ubivis gentium dissipant, omnia debita, decimas, proventus, et quicquid nobis sub illorum ditione debetur, tametsi non sit adeo plurimum, anathematizarunt, ita ut nemo illorum nostris deinceps sit a solvendo.</s>
					<s n="7" xml:lang="la" type="auto">Atque ita fit, ut vulgus suo more huius mali euangelion insimulet.</s>
					<s n="8" xml:lang="la" type="auto">Nos interim ad ranzim usque clamamus, parum tamen promoventes, monemus, obiurgamus, solamur parum proficientes.</s>
					<s n="9" xml:lang="de" type="auto">Summa: der Teufel ist bei uns gar Meister geworden.</s>
					<s n="10" xml:lang="la" type="auto">Verum hęc est retalio ingratitudinis et impoenitentiae etc.</s>
					<s n="11" xml:lang="la" type="auto">Hoc oro, si deo ita visum esset, ut meritam peonam statim irrogaret atque pii tandem viderent etiam aliquamdiu tranquilliora tempora, quo evangelii gloria latius propagaretur.</s>
					<s n="12" xml:lang="la" type="auto">Verum quid sollicitor?</s>
				</p>
				<p>
					<s n="13" xml:lang="la" type="auto">Fiat domini voluntas.</s>
					<s n="14" xml:lang="la" type="auto">Nos fratres hic expectamus Caesarem, tametsi pauci simus, ut nos devoret.</s>
					<s n="15" xml:lang="la" type="auto">Erimus ter quaterque beati; viderit ipse; nam deus nobiscum, quis Satanam cum illo esse dubitat?</s>
					<s n="16" xml:lang="la" type="auto">Plures sunt palpones, qui putant Caesarem religioni recte consulturum, quibus non subscribo, cum sciam, quibus fucis hactenus egerit.</s>
					<s n="17" xml:lang="la" type="auto">Habeant ergo ii sum Caesarem; nobis Christus sit unica salus, qui cor Caesaris habet in manu sua et, quocunque voluerit, vertet illud.</s>
				</p>
				<p>
					<s n="18" xml:lang="la" type="auto">Acta apud papas de concilio Tridentino per Christophorum cardinalem legatione fungentem nomine Caesaris et statuum imperii et responsum papę, item et deliberationem Caesaris et statuum, ni fallor habetis; illic licet vobis videre adulatorum mores etc.</s>
					<s n="19" xml:lang="la" type="auto">Bucerus vocatus est cum quibusdam aliis imperialium civitatum concionatoribus, ut consultent de communi pace in religione habenda, dum liceat Caesari liberum convocare concilium.</s>
					<s n="20" xml:lang="la" type="auto">Orate pro nobis, viri sanctissimi, et pro ecclesia nostra, ne Christus et veritas succumbat in tentationibus.</s>
					<s n="21" xml:lang="la" type="manual">Amen.</s>
					<s n="22" xml:lang="la" type="auto">Salutabis Pellicanum, Bibliandrum ac reliquos symmystas vestros in Christo Iesu cum familiis vestris, item Geroldum nostrum, qui a discessu nihil scripsit, forte factus Caesareanus.</s>
				</p>
				<p>
					<s n="23" xml:lang="la" type="auto">Valete in Christo Iesu domino nostro.</s>
					<s n="24" xml:lang="la" type="manual">Amen.</s>
					<s n="25" xml:lang="la" type="auto">Raptissime.</s>
					<s n="26" xml:lang="de" type="auto">Rechenvillò 10. die Februarii 1548.</s>
				</p>
				<p>
					<s n="27" xml:lang="la" type="auto">Vester Erbius Vos salutant *Oswaldus Furstenlob mit aigner meiner hanndt<note type="misc">andere Schrift</note> Nicolaus Regius.</s>
				</p>
				<p>
					<s n="28" xml:lang="la" type="auto">Nun adolescentem Bartholomeum Magdeburgensem priori anno scholę Hunnenvilensis pedotribę vobis commendamus etc.</s>
				</p>
				<p>
					<note type="address">[Adresse:]</note>
					<s n="29" xml:lang="la" type="auto">Eximiis viris D. henrycho Bullingero et Rudolpho Gvaltero, ecclesiastis Tigurinis vigilantissimis, fratribus in Christo observandis.</s>
				</p>
			</div>
		</body>
	</text>
</TEI>
