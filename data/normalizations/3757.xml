<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3757">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3757</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum (reverende in Christo pater) pridie calendas novembres multa iam nocte ad lectum esse iturus, venit ad me decimam circiter d. Aurelius Scytarcha iussu oratoris nostri, qui haec nova attulit, quae ad te adhuc hoc vesperi perscriberem.</s>
					<s n="3" xml:lang="la" type="auto">Cursor advenit nonam circiter horam, qui haec nunciavit: inter utrumque regem pactas esse inducias viginti dierum; videri tamen hoc factum esse, ut sub praetextu induciarum milites sine tumultu dimittantur.</s>
					<s n="4" xml:lang="la" type="auto">Regem ergo Gallum Galliam versus, illum alterum Flandriam versus cum exercitu recedere.</s>
					<s n="5" xml:lang="la" type="auto">Videtur ergo omnino esse confecta pax.</s>
				</p>
				<p>
					<s n="6" xml:lang="la" type="auto">Certe legatus hoc vesperi me ad coenam vocarat; cui si interfuissem, omnem rem ex ipso planius intellexissem.</s>
					<s n="7" xml:lang="la" type="auto">Sed tamen haec verborum Aurelii summa fuit.</s>
				</p>
				<p>
					<s n="8" xml:lang="la" type="auto">Tu, si haec videntur tumultuarie scripta, mihi ignoscas velim; malui enim haec ad te somnulentus potius quam nihil scribere.</s>
					<s n="9" xml:lang="la" type="auto">Idem d. Aurelius addidit Carolum 5., fratrem Ferdinandi, diem suum obiisse et quidem hoc vesperi id primum esse unnciatum.</s>
					<s n="10" xml:lang="la" type="auto">Certe id mihi plane mirum accidit, quod crederem illum iam ante fato functum esse.</s>
					<s n="11" xml:lang="la" type="auto">Tamen, quod ille idem ceu rem novam nunciaret, volui hic apponere.</s>
				</p>
				<p>
					<s n="12" xml:lang="la" type="auto">Haec multa iam nocte, imo intempesta nocte, cum vix iam mihi a somno temperare possem; quare mihi ignoscas necesse est.</s>
					<s n="13" xml:lang="la" type="auto">Vale, reverende pater.</s>
				</p>
				<p>
					<s n="14" xml:lang="la" type="auto">Fabritius tui observantissimus.</s>
				</p>
				<p>
					<s n="15" xml:lang="la" type="auto">Clarissimo viro eruditione et pietate excellenti d. Heinrico Bullingero, domino et patrono suo plurimum observando.</s>
					<s n="16" xml:lang="de" type="auto">Zürich an Herren Heinrichen Bullingern.</s>
				</p>
			</div>
		</body>
	</text>
</TEI>
