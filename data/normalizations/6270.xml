<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6270">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6270</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod toties, reverende in Christo pater, tibi occupatissimo naenias meas obtrudo, me ipsum quidem piget pudetque.</s>
					<s n="3" xml:lang="la" type="auto">Sed quid aliud faciam, cum incredibilis tua humanitas has scribendi leges mihi primitus imposuerit.</s>
				</p>
				<p>
					<s n="4" xml:lang="la" type="auto">Nunc praeterquam quod inanes ad te mitto, precibus meis insuper a te contendere ausim, ut has meas alteras ad illustrem virum d. Martinengum mittas; id ita ut faciam, ingens me cogit necessitas.</s>
					<s n="5" xml:lang="la" type="auto">Audio responsum meum ibi esse sub praelo; specimen eius rei vel maculaturam, ut appellant, ad me misit Martinengus; rogat, negotium dem hominibus certis, qui exemplaria istinc ad nos asportent.</s>
					<s n="6" xml:lang="la" type="auto">Sed commodum incidi in Pellizarios, quibus ego iam diu inservio; hi affirmant Hieronimum Pellizarium, qui Genevae versatur, huc ad nos venire cogitare intra 14 dies; si literae meae tempestive curentur, eum non invitum exemplaria sarcinis suis adiecturum.</s>
				</p>
				<p>
					<s n="7" xml:lang="la" type="auto">Si ergo fines pudoris transilio, necessitas me excusare apud te potest.</s>
					<s n="8" xml:lang="la" type="auto">Utinam autem essent certi homines, qui mature perferrent, de quo tamen optime spero; si enim Bernam mittuntur, inde Genevam nullum erit periculum.</s>
					<s n="9" xml:lang="la" type="auto">Si Pellizarius, ad quem caeteri scribunt Pellizarii, hanc curam ad se recipit, multa nos molestia in posterum liberabit.</s>
					<s n="10" xml:lang="la" type="auto">Caetera tua libentissime legi.</s>
				</p>
				<p>
					<s n="11" xml:lang="la" type="auto">Si Augustus vivit, miror temeritatem hominum, qui in mendaciis cudendis tam sunt foecundi et ingeniosi.</s>
				</p>
				<p>
					<s n="12" xml:lang="la" type="auto">Dominum de Bellieure virum cognovi prudentem et doctum, integrum etiam iudico et alienum a fuco.</s>
				</p>
				<p>
					<s n="13" xml:lang="la" type="auto">Sed non tam ab illo molestias timebam quam ab ipso negotio, quod varium est et multiplex.</s>
					<s n="14" xml:lang="de" type="auto">Es gibt viel Unruhe, und sagt mir jeder etwas, einer meints Gott, der andere böse.</s>
				</p>
				<p>
					<s n="15" xml:lang="la" type="auto">Sed mirabar te illi in tuis ad nos salutem ascribere, cum nusquam hic appareat; sed fortassis in via est.</s>
					<s n="16" xml:lang="la" type="auto">Acta Glaronensia legi; attulit secum Gregorius Carlin, qui addebat se tui salutandi gratia te domi convenisse.</s>
					<s n="17" xml:lang="la" type="auto">Pestis Curiae nulla, sed nos undique cingit; abripuit tres sacrificulos, qui suis singuli praefuerunt ecclesiis.</s>
				</p>
				<p>
					<s n="18" xml:lang="la" type="auto">Expectamus et nos, quid dominus de nobis constituat.</s>
					<s n="19" xml:lang="la" type="auto">Tuos sic intrepidos se praestare gaudeo equidem; de tua constantia et fortitudine nihil dubitavi.</s>
				</p>
				<p>
					<s n="20" xml:lang="la" type="auto">Deum rogo, ut misericordia sua nos clementer respiciat.</s>
					<s n="21" xml:lang="la" type="auto">Vale, reverende in Christo pater, cum omnibus tuis diutissime et felicissime.</s>
				</p>
				<p>
					<s n="22" xml:lang="la" type="auto">Nostri d. d. consules te salvum cupiunt.</s>
				</p>
				<p>
					<s n="23" xml:lang="la" type="auto">Salutem etiam ascribere iussit Georgius Carlin.</s>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Curię 11. septembris anno 1564.</s>
				</p>
				<p>
					<s n="26" xml:lang="la" type="auto">Tui observantissimus Ioannes Fabricius.</s>
				</p>
				<p>
					<s n="27" xml:lang="de" type="auto">Heute haben unsere Herren Brief empfangen von der Regierung Eisbruck; zeigt der Bote an, dass die Regierung verrucht von wegen der Postillons, so eingefallen.</s>
					<s n="28" xml:lang="de" type="auto">Also lasst es sich ansehen, dass ein allgemeines Landssterben folgen werde; bei uns stirbt es in den allerhöchsten Wildinnen, da man etwan den Tod hin geflohen ist.</s>
					<s n="29" xml:lang="la" type="auto">Amplissimo viro domino Heinrycho Bullingero, domino suo et in Christo patri reverendo.</s>
					<s n="30" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
