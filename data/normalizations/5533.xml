<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5533">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5533</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diebus aliquot colluctatus sum cum morbo nescio quo, qui me vehementer impedivit in meis negotiis, necdum revalui.</s>
					<s n="3" xml:lang="la" type="auto">Erga, licet binas acceperim tuas, nihil tamen respondere potui, quia in universum aliquot diebus a scribendo et legendo abstinui, nec dum caput et manus suum faciunt officium.</s>
					<s n="4" xml:lang="la" type="auto">Petis, ut multa scribam et diligenter explicem res Gallicas; ego vero, ut maxime ad scribendum essem idoneus, memoratu dignum et certum non habeo quicquam; audisti pridie Linerum.</s>
					<s n="5" xml:lang="la" type="auto">Perscriptum huc fuerat Argentina Guysianorum in pugna interiisse ad 10000 et in his ad 4000 equites; at cum hoc nuncium aliunde non confirmetur, verum esse dubito.</s>
					<s n="6" xml:lang="la" type="auto">Quid vero pluribus opus?</s>
					<s n="7" xml:lang="la" type="auto">Huc recidi diuturna vexatus exercitatione, ut non tantum me recreent dulcia nostrorum mendatia, quantum tristia vera cruciant.</s>
					<s n="8" xml:lang="la" type="auto">Captum, direptum, eversum et civium militumque cruore impletum est Rothomagum, florentissima Galliae urbs; non parsum est vel sexui vel aetati; libido militum prodigiosa nephandum dictu sęviit in virgines et matronas.</s>
				</p>
				<p>
					<s n="9" xml:lang="la" type="auto">Haec sunt opera digna Romanae religioni.</s>
					<s n="10" xml:lang="la" type="auto">Opulentissima urbs ita est exhausta, ut non relictum fuerit in ea precium coronati; rapacitas et crudelitas militum fuit insatiabilis.</s>
					<s n="11" xml:lang="la" type="auto">Quousque autem, domine, quousque?</s>
					<s n="12" xml:lang="la" type="auto">Suspensus est ante templum Rothomagi minister verbi d. Marloratus, vir optimus etc.</s>
				</p>
				<p>
					<s n="13" xml:lang="la" type="auto">Crevit animus hostium ex hac victoria.</s>
				</p>
				<p>
					<s n="14" xml:lang="la" type="auto">Nostri subinde multiplicant suos exercitus, sed nihil agunt; sinunt in conspectu suo trucidari innoxios.</s>
					<s n="15" xml:lang="la" type="auto">Utinam non tententur etiam pacis rationes cum latronibus!</s>
					<s n="16" xml:lang="la" type="auto">Interea dominus manum suam hic quoque in malis tantis exeruit; nam rex Navarrę, fax huius mali, dum meieret ad aggerem, sclopeto vulneratus in sinistrum humerum mox obiit.</s>
					<s n="17" xml:lang="la" type="auto">Caelata est mors eius, donec surrogarunt illi fratrem in gubernatione, cardinalem Borbonium, cum iure debeatur Condensi; verum perperam geruntur omnia.</s>
					<s n="18" xml:lang="la" type="auto">Oremus dominum, ut liberet suos a malo et avertat iram suam a nobis, quibus interim non bene ominor.</s>
					<s n="19" xml:lang="la" type="auto">Francofurti 24. novembris concordibus votis creatus est Romanus rex Maximilianus; coronatum aiunt 29. novembris.</s>
					<s n="20" xml:lang="la" type="auto">Audio illum patris mensuram impleturum, quod deprecor, et dominum oro, spiritum suum ipsi largiatur et dirigat in via iusta.</s>
					<s n="21" xml:lang="la" type="auto">Ita patrem observat, ut hoc vivo nihil sit facturus egregii, nisi spiritu dei eo adigatur.</s>
					<s n="22" xml:lang="la" type="auto">Legatio Turcica (nimirum subornata) venit Fra[nco]fortum, quae minatur rebellibus Gallis et auxiliant[ibus].</s>
					<s n="23" xml:lang="la" type="auto">Alles pratick; omnia plena malis.</s>
					<s n="24" xml:lang="la" type="auto">Defatiga[tus] non possum scribere amplius.</s>
				</p>
				<p>
					<s n="25" xml:lang="la" type="auto">Augusta scribitur naves Hispanicas 22 in portu Hispalensi conflagrasse etc.</s>
					<s n="26" xml:lang="la" type="auto">Vale et ora pro me dominum.</s>
				</p>
				<p>
					<s n="27" xml:lang="la" type="auto">Rescribe, cum vacat, et si quid habes ex Germania, communica, maxime ex Wirtenberga etc.</s>
					<s n="28" xml:lang="la" type="auto">11. decembris 1562.</s>
				</p>
				<p>
					<s n="29" xml:lang="la" type="auto">Salvus sit Mathias noster et praetores urbis, vogt zuͦ Kyburg.</s>
					<s n="30" xml:lang="la" type="auto">Bullingerus.</s>
				</p>
				<p>
					<s n="31" xml:lang="la" type="auto">Clarissimo viro d. Ambrosio Blaurero Vituduri agenti, domino colendo et fratri charissimo.</s>
				</p>
				<p>
					<s n="32" xml:lang="de" type="auto">Winterthur.</s>
				</p>
			</div>
		</body>
	</text>
</TEI>
