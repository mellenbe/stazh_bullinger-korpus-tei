<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Fuisset legationi destinatus Habius, ni subinde esset valetudinarius et vexaretur a podagra.</s>
					<s n="3" xml:lang="la" type="auto">Vir est D. Fabritius plane heroicus, aeducatus in Gallia apud D. a Leoncurt et iccirco linguae Gallice peritissimus.</s>
					<s n="4" xml:lang="la" type="auto">Hodie demum circa horam XII. profectus est; utinam faustis avibus!</s>
					<s n="5" xml:lang="la" type="auto">Fert secum alterum ex num[m]is, cras reliqui duo submittentur; non enim potuerunt plene absolvi hodie, ideoque curavi, ut Knoblouchus videret et in manum acciperet magnum illum reginae donandum.</s>
					<s n="6" xml:lang="la" type="auto">Ostendi illi ursum aurea torque insignem urbis vestrae; obtinet is inter sotios locum secundum.</s>
					<s n="7" xml:lang="la" type="auto">Primum obtinet abbas, secundum urbs Sagallum, tertium occupant Rheti, quartum incolae vallis Poeninae, quintum Rotvylenses, sextum Milhusiani, septimum Biennenses.</s>
					<s n="8" xml:lang="la" type="auto">Maluissemus urbem vestram primo locare loco; sed dum archigrammateus antiqua instrumenta et foedera inspiceret, invenit ubique illum observatum ordinem: abbt und statt Sangallen.</s>
					<s n="9" xml:lang="la" type="auto">Scio autem, favere legatum urbi et reipublicae vestrae, praeterea ab amplissimo senatu in mandatis accepisse, ut una cum aliis legatis rempublicam vestram et negotia regi quam fidelissime commendet, et, quod tibi dictum volo, ambivit Antronius hunc honorem, ut et ab ipso acciperetur legatus.</s>
					<s n="10" xml:lang="la" type="auto">Eam vero ob rem factum est, ut e sotiis ne unus quidem urbibus et pagis sit coniunctus; satius enim duxerunt, ex his nullum accipere, quam monachi ambitiosi cupiditatem explere.</s>
				</p>
				<p>
					<s n="11" xml:lang="la" type="auto">Recte scribis de clarissimis istis Helvetiae viris.</s>
					<s n="12" xml:lang="la" type="auto">Novi ego D. Iodocum a Meggen peroptime; semel enim et iterum apud me in meis aedibus Tiguri fuit; semel et iterum ad illum scripsi et ille ad me.</s>
					<s n="13" xml:lang="la" type="auto">Sed video nulla re magis egregia illa debilitari ingenia quam studio mundi.</s>
					<s n="14" xml:lang="la" type="auto">Dominus liberet illos a malo et illuminet ipsos.</s>
				</p>
				<p>
					<s n="15" xml:lang="de" type="auto">Der Landgraf soll übel vom Kaiser gehalten werden und vom Kaiser den Ständen vertragen sein, dass er, der Landgraf, sich vor Giengen gegen dem Kaiser erboten, die Seinen Verbündeten zu verlassen und zu dem Kaiser in sein Länger zu ziehen.</s>
					<s n="16" xml:lang="de" type="auto">Darum habe er noch Sinn Hand und Bittschet; aber des unfürstlichen Erbietens habe er, der Kaiser, von echter nicht gewollen etc.</s>
					<s n="17" xml:lang="la" type="auto">Miseria!</s>
				</p>
				<p>
					<s n="18" xml:lang="la" type="auto">Scribit ad me circa natalem domini ornatissimus vir D. Ioannes Burcherus, Anglus, in haec verba: "Rediit ex Anglia 8. huius mensis D. Richardus Hilleus, Anglus, communis noster amicus.</s>
					<s n="19" xml:lang="la" type="auto">Is ad te iussit scriberem, primum quidem in Anglia religionem veram in diem crescere, deinde impias leges, ob quas multi viri christianissimi et securi percussi et ignibus cremati sunt, in universum esse abolitas.</s>
					<s n="20" xml:lang="la" type="auto">Sublata sunt ex templis omnia simulachra, etiam Christi crucifixi.</s>
					<s n="21" xml:lang="la" type="auto">Fatetur cum gaudio D. Richardus, se Londini vidisse templa Tigurina.</s>
				</p>
				<p>
					<s n="22" xml:lang="la" type="auto">Episcopus Wintoniensis<note target="fn1" type="footnote"/>, papista et impostor egregius, vinctus tenetur in turre Londoniensi.</s>
					<s n="23" xml:lang="la" type="auto">D. Trehernus, qui apud vos Tiguri diu operam dedit theologiae, vir doctissimus et tui studiosissimus, receptus est, protectore regni sic volente, in numerum primum senatus, qui appellatur Parlamentum.</s>
					<s n="24" xml:lang="la" type="auto">Scoti ab Anglis vere sunt devicti.</s>
					<s n="25" xml:lang="la" type="auto">Discordia inter Anglum et Gallum sic est composita, ut utrimque naves captae sint dimissae.</s>
					<s n="26" xml:lang="la" type="auto">Speramus pacem integram.</s>
					<s n="27" xml:lang="la" type="auto">Nosti D. Bernhardinum Ochinum et D. Petrum Martyrem vocatos in Angliam abiisse, ut ecclesias instituant.</s>
				</p>
				<p>
					<s n="28" xml:lang="la" type="auto">Argentinensis ecclesia mire vexatur a Bucero, cuius animus interquiescere non potest; iam enim conatur excommunicationem nescio quam invehere.</s>
					<s n="29" xml:lang="la" type="auto">Hedio et nonulli(sic?) alii ei obsistunt, ne non Aphrica semper aliquid mali proferat."</s>
				</p>
				<p>
					<s n="30" xml:lang="la" type="auto">Haec ad me verbotim<note target="fn2" type="footnote"/> Anglus ille, vir pius et doctus, quae te celare nolui, quamquam putem, te illa aliis a locis iamdudum plenius percepisse.</s>
					<s n="31" xml:lang="la" type="auto">Fama fuit Constantiae, Gallum Caesari eripuisse Genuam; ego vanissimum esse arbitror.</s>
					<s n="32" xml:lang="la" type="auto">Tu ne quid me celes earum rerum, quae fide perspecta recipis aliunde.</s>
				</p>
				<p>
					<s n="33" xml:lang="la" type="auto">Vale et me semper ama.</s>
				</p>
				<p>
					<s n="34" xml:lang="la" type="auto">Tiguri, 13. Ianuarii 1548.</s>
				</p>
				<p>
					<s n="35" xml:lang="la" type="auto">Salutant te et tuos symmistae mei et fratres.</s>
					<s n="36" xml:lang="la" type="auto">Tuus Bullingerus.</s>
				</p>
				<p>
					<note type="address">[Adresse:]</note>
					<s n="37" xml:lang="la" type="auto">Clarissimo viro D. D. Ioachimo Vadiano, consuli Sangallensi, domino suo semper colendo.</s>
					<s n="38" xml:lang="la" type="auto">Sangallen.</s>
				</p>
			</div>
		</body>
	</text>
</TEI>
