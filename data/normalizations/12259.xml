<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization12259">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #12259</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Camillus Renatus Henrico Bul(l)ingero, optimo Iesu Christi servo, gratiam et pacem a Domino.</s>
					<s n="2" xml:lang="de" type="auto">Amen.</s>
				</p>
				<p>
					<s n="3" xml:lang="la" type="auto">Superioribus diebus domino Petro Phinero ad te literas dedi — is enim id me rogavit ut facerem — eo libentius, quod se proxime ad te venturum atque allaturum diceret.</s>
					<s n="4" xml:lang="la" type="auto">In his libellum nobis dono missum pergratum fuisse significabam, eoque magis, quod nondum eiusmodi ad nos pervenerat, quem tantopere expectabamus.</s>
					<s n="5" xml:lang="la" type="auto">Quem enim <persName ref="p138" cert="high">Lutherus</persName> ille ad scribendum non impelleret!</s>
					<s n="6" xml:lang="la" type="auto">Vobis maxime gratulabar, tum quod adversarium summa, quantum licet, modestia confutaretis, tum vero quod plerique nostrum quoque, qui in Italia Christi evangelio, ut licet, operam damus, in vestram prope sententiam ire videremur.</s>
					<s n="7" xml:lang="la" type="auto">Libellum perlegimus.</s>
					<s n="8" xml:lang="la" type="auto">Non potest nobis non maxime probari in causa praesertim tam iusta, Dolere nos vehementer D. <persName ref="p138" cert="high">Lutheri</persName>, fratris nostri, fortunam, sperare tamen eidem ipsi Deum, quo tam magnifica olim ediderit, ea in re tandem affuturum, idque quo ex sententia citius eveniat, assidue precamur ex animo.</s>
					<s n="9" xml:lang="la" type="auto">At vestro in libello, ut dicam plane rogatus, quod sentio, est quidem, quod non adhuc nobis satis arrideat, neque id vos aegre laturos, nisi, quod absit, non putetis nobis quoque licere ad eam rem nostram afferre sententiam, cum et id genus rerum extra fidei articulos esse vestro iudicio scribatis et nos cum fratribus, vobiscum scilicet, omnium ut eruditissimis, ita etiam suavissimis agamus.</s>
				</p>
				<p>
					<s n="10" xml:lang="la" type="auto">Vos affirmatis in coena, quam nobis Christus ipse celebrandam, cum liberet, instituit, praeter panem et vinum vere quodammodo corpus Christi edi et sanguinem potari.</s>
					<s n="11" xml:lang="la" type="auto">Id nos, quo scripturae testimonio firmari possit, non satis adhuc perspectum habemus.</s>
					<s n="12" xml:lang="la" type="auto">Atqui scripturae tantum utrique nostrum tribuendum censent, ut nihil extra illam dictum a quovis accipiendum aut defendendum arbitremur.</s>
					<s n="13" xml:lang="la" type="auto">At cum Christus: „Hoc“, inquit, „facite in mei commemorationem“, quibus sane verbis coena Christianis praecepta est, non modum manducandi corpus aut bibendi sanguinem posteritati praescriptum esse arbitramur, sed tantum commemorandi, quandoquidem manducandi corporis aut bibendi sanguinis unus plane modus est; at commemorandi plures possunt esse.</s>
					<s n="14" xml:lang="la" type="auto">Novum itaque modum commemorationis iisdem verbis, non manducationis instituit.</s>
					<s n="15" xml:lang="la" type="auto">Et diversa quidem inter se plurimum videntur esse manducatio et commemoratio, ut non possint facile convenire.</s>
					<s n="16" xml:lang="la" type="auto">Manducatio nanque fit semel, tum cum primum evangelio assensus fueris ex animo; at commemoratio fit quotiescunque libet; illud a singulis quibusque, hoc non nisi in conventu et concione; illud clam etiam, hoc non nisi palam; illud citra panem aut vinum, hoc nunquam rite, nisi panem vinumque adhibeas; illud ut peccatorum condonationem assequare, hoc ut te assecutum iam pridem testere.</s>
					<s n="17" xml:lang="la" type="auto">Illud hortatus, hoc iussus facis.</s>
					<s n="18" xml:lang="la" type="auto">Illud si quo tibi modo non contingat, nequaquam proditionis accusabere; hoc vero si audeas nulla fide vel diminuta, proditoris poenas te daturum certo scias.</s>
					<s n="19" xml:lang="la" type="auto">Ad illud impios hypocritasque invitari, ad hoc non nisi pios et Christianae rei peritos admitti.</s>
					<s n="20" xml:lang="la" type="auto">Illic corpus et sanguinem accipere perinde est ac credere persuasumque esse Christum in rem tuam mortuum, corpus in crucem traditum, sanguinem effusum; hic panem et vinum libare est recordari ac commemorare mortem Christi pro nobis, hoc est corpus cruci traditum et sanguinem fusum in remissionem peccatorum nostrorum.</s>
					<s n="21" xml:lang="la" type="auto">Dictum Christi, scilicet: „Hoc facite“, Paulus I.</s>
				</p>
				<p>
					<s n="22" xml:lang="la" type="auto">Corinthiorum XI. ita interpretatur: „Quotiescunque enim manducabitis panem hunc et bibetis calicem, mortem Domini, usque dum veniat, vos adnuntiare, velim, arbitremini“.</s>
					<s n="23" xml:lang="la" type="auto">Itaque praescriptum nobis a Christo putamus, ut panem, non corpus, ut vinum, non sanguinem, ubi convenitur, edamus et bibamus, idque in eum finem, qui sane spiritualis est et sacrosanctus, ut videlicet commemoremus mortem Christi eademque nos in perpetuum liberatos a morte.</s>
					<s n="24" xml:lang="la" type="auto">Scriptura quoque, quod ipsi plane nostis, fractionem appellat panis, non corporis manducationem.</s>
					<s n="25" xml:lang="la" type="auto">Deinde si recordatio est, rerum plane factarum eoque absentium, non praesentium aut futurarum sit, necesse est.</s>
					<s n="26" xml:lang="la" type="auto">Postremo ineptum sane fuerit et Christo indignum, si dixisset: „Edite me in mei commemorationem“.</s>
					<s n="27" xml:lang="la" type="auto">Coenam Domini vocat Paulus et mensam Domini, non plane ad quam accumbas, ut Dominum edas, sed ad quam una accumbens ex praecepto Christi te ad Christi societatem regnumque pertinere testatum facias.</s>
				</p>
				<p>
					<s n="28" xml:lang="la" type="auto">Et meo iudicio quidem, ut hoc etiam obiter dicam, coena, de qua Paulus ad Corinthios scripsit ab iisdem corruptam neque ad institutum Christi celebratam, duo continebat, epulum videlicet et libationem.</s>
					<s n="29" xml:lang="la" type="auto">Epulum praeter panem et vinum alterius generis quoque, ut res ferebat, obsonia habebat, libatio vero praeter panem et vinum nil praeterea.</s>
					<s n="30" xml:lang="la" type="auto">Atqui corruptela non quidem, ut coniicio, libationis erat, sed epuli.</s>
					<s n="31" xml:lang="la" type="auto">Eo enim spectant illa: „Alius esurit; alius ebrius est“, et: „Si quis esuriat, ut famem expectandis convictoribus ferre non possit, domi manducet“.</s>
					<s n="32" xml:lang="la" type="auto">Non enim molestum erat ad libationem expectare; id enim facil(l)imum pransis fuisset; secus ad epulum.</s>
					<s n="33" xml:lang="la" type="auto">Quare coenam Dominicam non manducabant, qui reliquos ad epulum non opperiebantur; atque id erat eosdem reos esse corporis et sanguinis Domini neque corpus Domini diiudicare.</s>
					<s n="34" xml:lang="la" type="auto">At verisimile cuinam fuerit in epulo corpus Domini edi aut sanguinem bibi quovis modo?</s>
					<s n="35" xml:lang="la" type="auto">Et quidem epulum illud Christianum, ad quod omnes una promiscue accumbebant, spiritualis cuiusdam et divinae coniunctionis symbolum erat, quam omnes una promiscue in corpore Christi et sanguine plane haberent tanquam uno in corpore coniuncta inter se menbra.</s>
					<s n="36" xml:lang="la" type="auto">Hanc labefactari, ubi suo quisque ventri fame lacessitus, non expectatis aliis indulgeret, ut non iniuria reus corporis et sanguinis Domini censendus esset, qui coniunctionem illam corporum, qua nimirum spiritualis illa repraesentabatur, ut dixi, neglexisset, nimirum ignarus, quorsum eam coenam promiscue atque aggregatim celebrandam Christus instituisset.</s>
					<s n="37" xml:lang="la" type="auto">Quod epulum utinam nobis aliquando restituatur, ut libatio prope Dei benignitate iam restituta est, quo plenam, non dimidiatam coenam alacrius coenemus!</s>
					<s n="38" xml:lang="la" type="auto">Iam quorsum haec scripserim, vides, optime Bullingere; itaque frustra mihi videntur laborare, qui eas Pauli sententias adversus nos iaciunt, ut edi quodammodo corpus et sanguinem bibi in coena Domini comprobent.</s>
				</p>
				<p>
					<s n="39" xml:lang="la" type="auto">Quodsi quis coenam, quam una cum apostolis Dominus fecit, nobis obiiciat, ut ex dictis in ea nostram sententiam evertat, est plane, quod illi necopinanti demus: fateri nos ex animo in ea coena Christum praeter panem et vinum corpus quoque et sanguinem suum accumbentibus accipiendum proposuisse, panem ibi vinumque similitudinem tum fuisse et figuram corporis et sanguinis.</s>
					<s n="40" xml:lang="la" type="auto">Ad utrumque accipiendum ibi tum hortabatur accumbentes, panem manu, corpus animo; itaque accepisse eos profitemur, qui id ita re ipsa procul dubio futurum crederent, ut promittebatur a Christo, nempe se corpus in mortem traditurum et sanguinem in remissionem peccatorum effusurum.</s>
					<s n="41" xml:lang="la" type="auto">Id qui certo credebant futurum, id plane illis erat accipere, ut, qui non crederent vel addubitarent, nullo modo corpus aut sanguinem Christi viderentur accepisse, utcunque oblatum panem aut vinum in os immitterent.</s>
					<s n="42" xml:lang="la" type="auto">„At cur non idem“, inquis, „in coena nostra fieri concedis“?</s>
					<s n="43" xml:lang="la" type="auto">Quia ibi ad manducandum hortabatur, hic vero ad commemorandum, nec plane una est et coniuncta utriusque coenae ratio.</s>
					<s n="44" xml:lang="la" type="auto">Utranque ab altera nisi distinguas, mi Bul(l)ingere, video nullum fore modum controversiis.</s>
					<s n="45" xml:lang="la" type="auto">In ea enim coena, quam tum coenavit Christus, dictis factisque accumbentes hortabatur ad credendum, quod se in rem eorum facturum pollicebatur, ut ex ea credulitate maximum reportarent fructum, nempe remissionem peccatorum et regni caelestis donationem.</s>
					<s n="46" xml:lang="la" type="auto">In hac nostra diversa omnia: ad eam impii hypocritaeque atque ii, si qui erant, qui non essent satis firma fide, admittebantur; ad nostram non ita.</s>
					<s n="47" xml:lang="la" type="auto">Ibi, quod futurum erat, promitti accipique poterat quodammodo; at hic rerum sane praeteritarum est recordatio.</s>
					<s n="48" xml:lang="la" type="auto">Quare ibi exhiberi atque accipi corpus, qua corpus est, qua res est, qua aspectabile quiddam et mortale est, atque item sanguinem potuisse, ad eum tamen modum, quem supra paulo ante descripsimus, nemo negarit; trahendi enim vel confirmandi erant, qui ibi tum aderant.</s>
					<s n="49" xml:lang="la" type="auto">At in nostra coena nihil tale hactenus videmus, ad quam tantummodo fide praediti confirmatique adhibentur.</s>
				</p>
				<p>
					<s n="50" xml:lang="la" type="auto">Quod vero ad praesentiam Christi in coena pertinet, nihil nos dubitare, quin in medio convictorum sit idque non in carne, sed spiritu, non praecipuo, singulari ac proprio quodam modo, sed eo, quo se affuturum saepe pollicitus est in medio eorum, qui eius nomine aliquando quopiam convenirent sive concoenandi sive alterius cuiuspiam Christianae rei gratia.</s>
					<s n="51" xml:lang="la" type="auto">Quo fit, ut non satis intelligam, quorsum praecipuam quandam et propriam in coena Domini plerique Christi praesentiam tam morose exigerent, cum praesertim nullam aliam ab ea, quam diximus in divinis evangelii monumentis, constitui posse videamus.</s>
					<s n="52" xml:lang="la" type="auto">In tractatione rerum divinarum novi aliquid ex ingenio nostro commentari periculum est.</s>
					<s n="53" xml:lang="la" type="auto">Quare cum Dominus nihil ad eam rationem aliud adhibuerit, quam ut una commanducantes et compotantes sui memoriam celebraremus, isque sit praecipuus coenae scopus et Christi propositum, nihil nobis praeterea commentandum, nihil desiderandum putavimus.</s>
					<s n="54" xml:lang="la" type="auto">De his fusius atque aliis ad te scripsissem, mi Bul(l)ingere, si plus otii fuisset.</s>
					<s n="55" xml:lang="la" type="auto">Verum ex his, quae hactenus scripsimus, id tibi velim persuadeas, nos nequaquam dogma, sed sententiam nostram ad eam rationem attulisse vosque, quos alioqui scimus esse rerum Christianarum longe nobis peritiores, de hac re consultos voluisse.</s>
					<s n="56" xml:lang="la" type="auto">Ut enim, quod nostra plurimum interest, Christianae disciplinae studiosi plane sumus, ita plerunque accidit, ut ad nostram sententiam trepidemus.</s>
					<s n="57" xml:lang="la" type="auto">Vestrum ergo fuerit vel a sententia deterrere vel confirmare idque, quod maxime optamus, ex scripturae testimoniis.</s>
				</p>
				<p>
					<s n="58" xml:lang="la" type="auto">De concilio <placeName ref="l1089" cert="high">Tridentino</placeName> fama est illuviem illam papisticae factionis <placeName ref="l1089" cert="high">Tridento</placeName> discessisse ob annonae caritatem.</s>
					<s n="59" xml:lang="la" type="auto">Videntur enim timuisse, ne diuturniore inedia absumpti, qui nunquam fer(r)e consuessent, nobis, quos Lutheranos vocant, spem victoriae ac triumphi reliquam facerent.</s>
					<s n="60" xml:lang="la" type="auto">Tu si quid habes novi vel de fortuna principum huius mundi vel de causa religionis, quod nobis vel voluptati vel usui sit futurum, ad nos, fac, scribas diligentissime.</s>
					<s n="61" xml:lang="la" type="auto">Nihil enim est iucundi, nihil grati, quod non putemus tuis nobis suavissimis literis nuntiari.</s>
					<s n="62" xml:lang="la" type="auto">Bene valete in Domino, cuius etiam nomine salutabis nobis ecclesiam Tigurinam.</s>
					<s n="63" xml:lang="la" type="auto">Salutant vos hinc vicissim fratres.</s>
					<s n="64" xml:lang="la" type="auto">X. Augusti MDXXXXV. Caspani.</s>
				</p>
				<p>
					<s n="65" xml:lang="la" type="auto">Idem, qui semper, vester.</s>
				</p>
				<p>
					<s n="66" xml:lang="la" type="auto">Pergratum praeterea mihi feceris, si curabis, ut hae literae alligatae per aliquem tuto et quam primum ad Celium Secundum, qui Lusannae agit, perferantur.</s>
				</p>
				<p>
					<s n="67" xml:lang="la" type="auto">Egregio viro et rerum Christianarum peritissimo D. Henricho Bul(l)ingero, Tigurino concionatori, fratri in Christo dilectissimo et osservandissimo.</s>
				</p>
			</div>
		</body>
	</text>
</TEI>
