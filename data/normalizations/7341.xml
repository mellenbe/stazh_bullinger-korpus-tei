<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7341">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7341</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Adsunt hic Budaeus et quidam alter Lugdunensis pauperum nomine, qui iam undequaque profugi Genevam accurrunt, et licet collecta iam prius pro ipsis hic sit facta (quamvis ea ipsis nondum sit data), quod ipsi non ignorant, cupiunt tamen in futurum ipsis prospici augente se quotidie profugorum istorum numero.</s>
					<s n="3" xml:lang="la" type="auto">Quid hic amplius impetraturi sint, ignoro, fortassis, ut in singulis ecclesiis ditionis huius pariter ut in urbe collectae fiant.</s>
					<s n="4" xml:lang="la" type="auto">Caeterum hinc ad vos proficiscentur; huius te praemonere volui.</s>
					<s n="5" xml:lang="la" type="auto">Mitto simul domini Bezae literas, quas ille ad me scribit; ex quibus cognosces, qui sunt rumores et quam nihil etiam illic certi habeant.</s>
					<s n="6" xml:lang="la" type="auto">Caeterum, dum isti hic sunt, submittunt Genevenses alium nuncium, per quem nostris scribunt ducem Sabaudię commeatum ipsius concessisse denuo, quem prius negaverat; deinde equites istos mille, quos regi Galliarum mittebat, a Movantio esse suppressos et moliri istum nunc, ut Helvetios quoque posteriores cum Italis adgrediatur; nam interclusos esse eos, ut ad regem et socios suos pervenire non possint.</s>
				</p>
				<p>
					<s n="7" xml:lang="la" type="auto">Venit etiam quidam cursor ex nostratibus nudiustertius Heydelberga et attulit nostris a principe literas; sed quid illae contineant, mihi nondum cognitum est.</s>
					<s n="8" xml:lang="la" type="auto">Vidit nuncius iste filium principis Heydelberga discedere 7. idus decembris, et existimantur iam Galliam attigisse.</s>
					<s n="9" xml:lang="la" type="auto">Dominus det gratiam, ut bona pace facta redeant!</s>
					<s n="10" xml:lang="la" type="auto">Quomodo Matisconenses urbem suam hostibus tradiderint, iam prius me scripsisse opinor, ea conditione, ut salvis omnibus abire liceat.</s>
					<s n="11" xml:lang="la" type="auto">Venit quidam illorum huc, qui refert ipsos omni pulvere tormentario fuisse destitutos; quem si habuissent, nunquam eos se dedituros fuisse.</s>
					<s n="12" xml:lang="la" type="auto">Alia iam non habeo.</s>
				</p>
				<p>
					<s n="13" xml:lang="la" type="auto">Cognoscetis omnia excatius a Budaeo, quem cras arbitror subsecuturum.</s>
				</p>
				<p>
					<s n="14" xml:lang="la" type="auto">Bene vale.</s>
					<s n="15" xml:lang="la" type="auto">Salutem precor tuis omnibus; salutant te nostri quoque omnes.</s>
				</p>
				<p>
					<s n="16" xml:lang="de" type="auto">Bernò 23. Decembris 1567.</s>
				</p>
				<p>
					<s n="17" xml:lang="la" type="auto">I[ohannes] Hallerus tuus.</s>
				</p>
				<p>
					<s n="18" xml:lang="la" type="auto">Clarissimo viro d. Heinrycho Bullingero, domino suo et compatri observando.</s>
				</p>
				<p>
					<s n="19" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
