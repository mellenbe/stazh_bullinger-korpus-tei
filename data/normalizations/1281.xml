<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1281">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1281</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Pro tuis ad me, deinde etiam aliorum ad te datis literis ad me missis magnam tibi gratiam habeo, mi venerande charissimeque Bullingere.</s>
					<s n="3" xml:lang="la" type="auto">Gastio nunquam desunt, quę scribat nova, ut sunt epistolę ipsius plęrumque iucundissimę, etiamsi non semper de iucundis rebus nuncium adferant, tamen varietas ipsa per se quidem, praecipue autem quod nunquam non lęti aliquid interspergunt, delectare potest.</s>
					<s n="4" xml:lang="la" type="auto">De cataphractariis monachis nihil antea audieram; audax profecto facinus planeque dignum Franciscano cucullo, qui superioribus etiam sęculis multos egregios principes veneficiis et proditionibus perdidit.</s>
					<s n="5" xml:lang="la" type="auto">Tu ad me, obsecro, pleniorem de hac re historiam, ubi compertiora ab aliis acceperis, tuo more perscribe.</s>
				</p>
				<p>
					<s n="6" xml:lang="la" type="auto">Vota tua pro C[aesare] facta ut rata sint, ipse quoque a clementissimo regum rege Christo impetratum maximopere cupio, utque illum a sanguine tam largiter, ne dicam crudeliter, effuso propicius vindicet.</s>
					<s n="7" xml:lang="la" type="auto">In horas expecto, quid porro Augusta de valetudine ipsius scribitur et quando tandem exacturus illum sit omnium iudex hanc animam, quam tanto iam tempore tantis cruciatibus egit.</s>
					<s n="8" xml:lang="la" type="auto">Certissimum est, quod scribis, hanc mortem horrendos et multis exitiales motus in tota Europa, adde etiam bona Asię parte excitaturam.</s>
					<s n="9" xml:lang="de" type="auto">Es wird sich mancher regen, den Jetz stillsitzt und schweigt wie ein Mäusle.</s>
					<s n="10" xml:lang="la" type="auto">Quid vero, si omnia in Romani pontificis et squamarum ipsius capita recidant?</s>
					<s n="11" xml:lang="la" type="auto">Facile profecto istuc nobis pollicerer, nisi ingratitudinem nostrorum diuturniore istorum tyrannide divexandam metuerem, quamquam potest aliis etiam rationibus dignas de illa pęnas dominus sumere.</s>
					<s n="12" xml:lang="la" type="auto">Sed non perrumpendum nobis in illa domini iudicia ipso etiam oceano profundiora, sed serius potius ac mature resipiscamus ac cęteris quoque, quibuscumque possumus resipiscendi authores simus, ut quomodocunque cadant imminentes toti mundo gravissimae tempestates, nullo nostro periculo cadant, sed attollentes capita nostra redemptionem nostram adesse nobis gratulari possimus.</s>
				</p>
				<p>
					<s n="13" xml:lang="la" type="auto">Qui de revocatis Hispanis iam aliquousque progressis ad me scripsit amicus, non Augustanus, sed Lindaviensis est plane fide dignus.</s>
				</p>
				<p>
					<s n="14" xml:lang="la" type="auto">Epistolas illas duas remitto nec habeo, quod vicissim nunc ad te dem ab aliis a me acceptum, sed fore spero, ut hodie aut in crastinum certi aliquid ab amicis mittatur.</s>
				</p>
				<p>
					<s n="15" xml:lang="la" type="auto">Halleri errorem in Parma facile deprehendissem; neque enim C[aesar] illam, quam nunquam habuit, restituere posset; Placentiam vero tum R[omanae] sedi restituet, quando Gallus Parmam.</s>
				</p>
				<p>
					<s n="16" xml:lang="la" type="auto">Commendo nos domino continenter idque fide flagrantissimis precationibus.</s>
					<s n="17" xml:lang="la" type="auto">Is te tuamque domum perpetuo suae benedictionis affluentia ędificet ac ęternum conservet.</s>
					<s n="18" xml:lang="la" type="auto">Bene vale, mi anime.</s>
					<s n="19" xml:lang="la" type="auto">14. maii 1551.</s>
				</p>
				<p>
					<s n="20" xml:lang="la" type="auto">T[uus] Ambr[osius] Bl[aurerus].</s>
				</p>
				<p>
					<s n="21" xml:lang="la" type="auto">Heliandro nostro suam sortem vehementer gratulor, qui nunc ad cęlestes nuptias admissus in illa dapali cęna discumbens non iam ulli ecclesię ministrat, sed Christum ipsum, omnium ecclesiarum sponsum, ministrum habet cuius vultus gloria et suavitate iucundissime nunc et ęternum fruitur felix ac beatissimus.</s>
				</p>
				<p>
					<s n="22" xml:lang="la" type="auto">Incomparabili doctrina pietateque viro d. Heinricho Bullingero, amico suo summo.</s>
				</p>
				<p>
					<s n="23" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
