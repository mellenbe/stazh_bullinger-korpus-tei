<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5297">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5297</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Cum ante biennium purioris religionis nomine Coloniensi ditione, patria mea, cum uxore et liberis exulare cogerer, domine et pręceptor in Christo observandissime, libellumque Thomę Imbrock Colonię decollati fanaticam catabaptistarum opinionem tuentem omnium manibus passim teri avideque contemptis piis aliorum scriptis a plerisque legi et ad sydera tolli viderem, pręsagivit mihi animus multos, qui spirituum discretione destituuntur, eo fascinandos esse; quod omen non minus infaustum quam verum incredibili dolore me affecit.</s>
				</p>
				<p>
					<s n="2" xml:lang="la" type="auto">Sed longe mihi fuit acerbius, quod idiotis turmatim catabaptistarum teterrimos errores amplectantibus obmutescere volens apte tamen loqui non potuerim; non enim sum ignarus, quam mihi sit linguarum curta supellex<note target="fn1" type="footnote"/>.</s>
					<s n="3" xml:lang="la" type="auto">Quare cum malo huic latius longiusque in dies gangrene modo depascenti mederi non possem, moesto tandem animo Francofurtum me contuli ecclesięque ibidem Germanobelgicę, in qua Petrus Dathęnus tibi ex nomine saltem notus ministerio fungebatur, me adiunxi pia quotidianaque fratrum evangelii nomine mecum exulantium consuetudine ad sesquiennium fruens.</s>
					<s n="4" xml:lang="la" type="auto">Porro cum Dathęnus cęterique ecclesię seniores ad evangelii propagationem propensum animum meum ac qualemcunque zelum deprehenderent, non tantum ut in usitatis ac ordinariis ecclesię prophetiis me exercerem, verum etiam ut in hac tanta fidelium ministrorum raritate docendi in ecclesia munus susciperem, sedulo obtestati sunt.</s>
					<s n="5" xml:lang="la" type="auto">Horum itaque assiduis importunisque flagitionibus victus in messem domini me extrudi ac ecclesię Wolffshemianę pręfecturę Alseanę in Palatinatu me pręfici passus sum.</s>
					<s n="6" xml:lang="la" type="auto">Oro autem deum patrem domini nostri Iesu Christi, ut ministerium meum sanctificationi sui venerandi nominis et ecclesię instaurationi serviat.</s>
					<s n="7" xml:lang="la" type="auto">Rebus tandem mediocriter in eclesiola mea constitutis coepi rursus serio, qua ratione circumventę anabaptistis rudi multitudini consuli posset, circumspicere.</s>
					<s n="8" xml:lang="la" type="auto">Sed dei optimi maximi singulari providentia nactus sum Bernardi cuiuisdam, Orientalis Phrysię ministri, libellum, quo solide, breviter ac, ni me mea fallat opinio, perspicue catabaptistarum strophę dissolvuntur, quem Germanice reddere, nam inferior Germanorum lingua partim ingrata partim etiam nostris incognita est, pro mea tenuitate conatus sum.</s>
					<s n="9" xml:lang="la" type="auto">Quid momi(?) de hoc meo conatu dicturi sint, nihil moror; spero viros pios et moderatos eum dextre interpretaturos.</s>
					<s n="10" xml:lang="la" type="auto">Verum quam utilis hic labor ecclesię sit futurus, quid denique pręstiterim, iudicio tuo, ornatissime domine, cui secundum deum, quicquid verę cognitionis Christi habeo, acceptum refero, libentissime subiicio, quem in Christo omnium nostrum servatore obsecro atque obtestor, ut relectam castigatamque versionem meam, de qua cum domino Froschouero proximis hisce nundinis egi, si non indigna videbitur, prelo una cum adiuncta epistola tradi cures.</s>
					<s n="11" xml:lang="la" type="auto">Ita enim futurum scio, ut patria mea multis nominibus tibi devincta reddatur devinctissima.</s>
					<s n="12" xml:lang="la" type="auto">Si porro libellum hunc luce indignum iudicaveris, vel alium conscribas, quęso, vel addita appendice, quod huic deest, pro insignibus spiritus sancti donis in te effusis suppleas.</s>
					<s n="13" xml:lang="la" type="auto">Hoc enim Coloniensis ditionis, Iuliacensis et vicinarum regionum extrema necessitas flagitat, in quibus veris pastoribus in exilium ire iussis, sectarii omnia vastant et depascunt.</s>
					<s n="14" xml:lang="la" type="auto">Quid autem de hoc negotio toto sentias, ut mihi paucis significare data oportunitate non graveris, etiam atque etiam obsecro.</s>
					<s n="15" xml:lang="la" type="auto">Deus, pater omnis misericordiae te tueatur, donis suis locupletet ecclesięque suę tristissimis hisce temporibus diu servet incolumem.</s>
					<s n="16" xml:lang="la" type="manual">Amen.</s>
				</p>
				<p>
					<s n="17" xml:lang="la" type="auto">Wolffsheim, Alsęanę prefecturę.</s>
					<s n="18" xml:lang="la" type="auto">aprilis 23. 1562.</s>
				</p>
				<p>
					<s n="19" xml:lang="la" type="auto">Tuus ut suus Engelbertus Fabricius.</s>
				</p>
				<p>
					<s n="20" xml:lang="la" type="auto">Clarissimo pręstantissimoque viro domino Heynricho Bullingero, Tigurinę ecclesiae antistiti vigilantissimo, domino et pręceptori suo observandissimo.</s>
					<s n="21" xml:lang="la" type="auto">Tiguri.</s>
				</p>
				<p>
					<note type="remark">[Darunter von Bullingers Hand:]</note>
					<s n="22" xml:lang="de" type="auto">Engelberti Fabritii Taufbuch.</s>
				</p>
			</div>
		</body>
	</text>
</TEI>
