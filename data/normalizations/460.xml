<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization460">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #460</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Hac hora tuas accepi, Bullingere in domino charissime, una cum quibusdam aliis, Bernhardini videlicet et Christophori Montii, qui te ex animo salvere iubet, et Buceri qui inter cętera sic scribit: "Equidem nullam iam video reliquam esse causam, cur hic possim expectare calendas Martias.</s>
					<s n="3" xml:lang="la" type="auto">Dum enim nostri constituerunt, se hic nihil religionis purę posse in publico retinere, nisi quantum exoraverint ab episcopo et imperatore, et piscopus negaverit omnia, imperator vero sit paulo plus concessurus, vides, quid loci nobis relictum sit.</s>
				</p>
				<p>
					<s n="4" xml:lang="la" type="auto">Etiam episcopus repetit collegia agetque ea de re nobiscum quoque, qui in D. Thomę collegio sumus.</s>
					<s n="5" xml:lang="la" type="auto">Collegae mei constantes permanent, quorum adhuc nullus quicquam vult moderationis evangelii Christi praedicandi ab hominibus recipere.</s>
				</p>
				<p>
					<s n="6" xml:lang="la" type="auto">Imperator etiam legatis nostris Coloniae diserte dixit se senatus et plebis excusationem recipere et his propicium fore.</s>
					<s n="7" xml:lang="la" type="auto">De concionatoribus autem velle causam sibi integram servare propterea, quod confessionem nostram contra Interim publicam aedidissemus.</s>
					<s n="8" xml:lang="la" type="auto">Mihi quoque propter aspernatam Augustae oblatam gratiam et benignitatem clare tum dictum est, quid porro gratię mihi esset expectandum.</s>
					<s n="9" xml:lang="la" type="auto">Sed domini sum; is tantum det mihi sibi semper esse fidelem."<note type="misc">Hierzu a. R: "Ergo reliqui sententiam mutarunt." - Zusatz von Musculus</note></s>
					<s n="10" xml:lang="la" type="auto">In fine literarum adiecit: "Hodie, arbitror, dimittemur nostrum aliqui; nam nudius quartus indictum est civibus, ne quid contra Interim et ut dies observent ieiuniorum et feriarum.</s>
					<s n="11" xml:lang="la" type="auto">Nos autem nihil potuimus remittere domino nec possumus.</s>
					<s n="12" xml:lang="la" type="auto">Ora dominum pro miserrimo populo.</s>
				</p>
				<p>
					<s n="13" xml:lang="la" type="auto">Eas videres lachrymas, audires gemitus et preces, si adesses, quae tibi quoque, quia provides, quantam ruinam ecclesiarum tracturus secum sit huius ecclesię casus, cierent ea lamenta, quę summi doloris et moeroris sunt.</s>
					<s n="14" xml:lang="la" type="auto">Paucis diebus arbitror me defunctum omnibus reliquis actionibus, quę me hic detinent; tum eundum erit, quo me dominus duxerit, de quo minus hodie quam antea certus esse possum."</s>
					<s n="15" xml:lang="la" type="auto">Haec ille.</s>
					<s n="16" xml:lang="la" type="auto">Ergo et Argentinensis ecclesia ad antichristianismum redit, de qua multi meliora sperabant.</s>
					<s n="17" xml:lang="la" type="auto">Orandum nobis est, ne in eandem nos tentationem iusto suo iudicio ducat; sumus enim et ipsi peccatores et coelesti gratię non minus quam illi ingrati.</s>
				</p>
				<p>
					<s n="18" xml:lang="la" type="auto">Bernardinus suis me literis, quas binas iam accepi, 23. et ultima Decembris datas, vocat in Angliam hisce verbis: "Literas tuas ostendi reverendissimo Cantuariensi, et cum perlegisset, mirum in modum ostendit se cupere adventum tuum in Angliam ac denuo, quod antea promiserat, confirmavit.</s>
					<s n="19" xml:lang="la" type="auto">Quia vero scribebas adhuc te in Germania nonnihil sperare, subiungebat: "Dico huiusmodi spem admodum tenuem esse."</s>
					<s n="20" xml:lang="la" type="auto">Sed quoniam tibi numerosam esse familiam aiebas timebasque, ne maiores fierent sumptus, quam posses ferre, alloquebatur quendam mercatorem, ut tibi omnia necessaria suppeditaret.</s>
					<s n="21" xml:lang="la" type="auto">Mittet, ut puto, pro viatico centum coronatos.</s>
				</p>
				<p>
					<s n="22" xml:lang="la" type="auto">Ego vero, si mei animi sententiam requiras, suadeo atque adhortor, ut venias.</s>
					<s n="23" xml:lang="la" type="auto">Non deesset tibi Cantabrigię lectura; quę conditio si non arrideret, posses Londini publice concionari, ubi non deesset frequentissimum auditorium; sunt enim hic supra quinque millia Germanorum, quibus citra dubium esses gratissimus.</s>
					<s n="24" xml:lang="la" type="auto">Itaque valde cupio, ut, si absque tuo magno incommodo fieri possit, quam primum venias.</s>
					<s n="25" xml:lang="la" type="auto">De reverendissimo nihil aliud est, quod possim perscribere, nisi quod veritati evangelicę quotidie magis ac magis favet, et quanquam nonnihil sinistrum de illo hactenus spargebatur, nunc tamen re ipsa ostendit se piissimum esse nihilque magis velle, quam ut floreat et regnet Christus; itaque cum eo mihi perbelle convenit."</s>
					<s n="26" xml:lang="la" type="auto">Haec ille.</s>
				</p>
				<p>
					<s n="27" xml:lang="la" type="auto">De vocatione hac nulla mihidum cogitatio est, nisi nulla futura sit in Germania Christo serviendi commoditas, sicut et antea Bernardino rescripsi.</s>
					<s n="28" xml:lang="la" type="auto">Illud tamen vehementer arridet, quod puritas christianismi quotidie magis ac magis in hoc regno obtinet, quod dubio procul multos exules ad se confugientes recipiet.</s>
				</p>
				<p>
					<s n="29" xml:lang="la" type="auto">Quapropter indesinenter pro illo orandum est ad dominum, ut periculosum illud Scoticum bellum tandem consopiat, unde haud modica mala in id regni irruere possunt, nisi illa d[ominus] clementia avertat.</s>
					<s n="30" xml:lang="la" type="auto">Cęterum de causa mea nihildum certi habeo, nisi quod heri senatus illam scholarchis commendavit, e quibus unus est seckelmeyster Haller.</s>
					<s n="31" xml:lang="la" type="auto">Reliqui duo, etiam ipsi senatorii ordinis, mihi sunt ignoti.</s>
					<s n="32" xml:lang="la" type="auto">Illi mecum agent, ut audio, et cum de munere administrando, tum de stipendio annuo constituent.</s>
					<s n="33" xml:lang="la" type="auto">Quę ad me scribis, si me dominus hic manere voluerit, fideliter praestabo.</s>
					<s n="34" xml:lang="la" type="auto">A Germanis ministris in hac synodo nihil arbitror fore periculi, quod paci aac tranquillitati incommodare possit; de Gallicis vero idem timetur,l quod tu scribis; cavebunt tamen, qui a senatu adhibebuntur, ne quid contentionis ac dissidii oriatur, quicquid contentiosa illa ac loquacia ingenia moliantur.</s>
					<s n="35" xml:lang="la" type="auto">De benevolentia tua erga uxorem meam et liberos, habeo tibi ingentes gratias; dominus rependat, et ego hanc tuam erga me fidem, si occasio sese aliquando offeret, grato animo agnoscam.</s>
					<s n="36" xml:lang="la" type="auto">Si meis ipsius coniecturis non fallor, potero ad vos 24. huius redire.</s>
				</p>
				<p>
					<s n="37" xml:lang="la" type="auto">Optime vale, virorum charissime.</s>
					<s n="38" xml:lang="la" type="auto">Salutem toti domui tuę et dominis ac fratribus meis omnibus, D. Pellicano, D. Theodoro et D. Gualthero ac Gervasio nostro.</s>
				</p>
				<p>
					<s n="39" xml:lang="de" type="auto">Bern 12. Martii 1549.</s>
				</p>
				<p>
					<s n="40" xml:lang="la" type="auto">W[olfgangus] Musculus, tuus in domino.</s>
				</p>
				<p>
					<note type="address">[Adresse:]</note>
					<s n="41" xml:lang="la" type="auto">Clariss... theol... Bullin... eccles... ac fr..</s>
				</p>
			</div>
		</body>
	</text>
</TEI>
