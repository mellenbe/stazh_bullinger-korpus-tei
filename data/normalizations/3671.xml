<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3671">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3671</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Nihil memoratu dignum habui aliquandiu, parum itaque et nihil scripsi; nunc scribendi munus repeto, non quod aliquid habeam commemoratu necessarium, sed quod porro silere nolui.</s>
					<s n="3" xml:lang="la" type="auto">Ex Belgico nunciatur pro certo d. a Thermes<note target="fn1" type="footnote"/>, Franciae mareschalcum (id est maiorem salę, id est aulae) et Caletanum locumtenentem, cum 3000 equitum et 9000 peditum contra Philippum profectum et primum occupasse aliquot loca Flandriae nobilia, inter quae fuit Donkerka, portus munitissimus.</s>
					<s n="4" xml:lang="la" type="auto">Cum vero progrederetur occupatum Gravinlingam<note target="fn2" type="footnote"/>, in itinere se illi obiecisse cum exercitu forte 9000 Philippi duces, d. a Binikourt et comitem ab Egmonda, et quidem hos opportunitate loci illectos priores Galli exercitum fuisse adortos a meridie in die s.</s>
				</p>
				<p>
					<s n="5" xml:lang="la" type="auto">Margaritae et pugnatum esse diu Marte dubio, tandem victoriam inclinasse in partes Burgundicas vel Philippicas; captum ergo esse d. a Thermes una cum multis aliis principibus, capta esse aenea tormenta et impedimenta omnia, captos esse equites et pedites atque ab his relata signa 48, caesos in pugna circiter 4000; praesidia vero collocata in Donkerkium, signa 4, dum intellexerunt exercitum suorum esse fusum, cogitasse de fuga, sed in medio itinere interceptos et trucidatos esse.</s>
				</p>
				<p>
					<s n="6" xml:lang="la" type="auto">Haec, inquam, et talia pro certis scribuntur et dicuntur.</s>
					<s n="7" xml:lang="la" type="auto">Additur d. a Guysa collecto ingenti exercitu Gallorum, Helvetiorum, Germanorum, Italorum, relicta Lothoringia et Luzemburgo festinasse in Galliam, ut victori exercitui sese obiiciat.</s>
					<s n="8" xml:lang="la" type="auto">Nam ingens equitum et peditum numerus a parte Philippi ad exercitum victorem confluxit Belgarum, Anglorum, Hispanorum, Neapolitanorum, Bohemorum, Germanorum et etiam Getarum vel Hungarorum.</s>
					<s n="9" xml:lang="la" type="auto">Dicitur utrinque maximos esse apparatus, ut non visa sit nostra memoria maior hominum copia.</s>
				</p>
				<p>
					<s n="10" xml:lang="la" type="auto">Ac nunc forte non procul a conspectu castra vixerunt.</s>
					<s n="11" xml:lang="la" type="auto">Quid futurum sit, dominus novit.</s>
				</p>
				<p>
					<s n="12" xml:lang="la" type="auto">Dicuntur Philippici admodum appetere pugnam, Gallum nolle omnes res suae pugnae dubie concedere.</s>
					<s n="13" xml:lang="la" type="auto">Dominum oro, ut omnia convertat ad gloriam nominis sui.</s>
				</p>
				<p>
					<s n="14" xml:lang="la" type="auto">Literas his inclusas curato, obsecro, mature, bene et diligenter.</s>
					<s n="15" xml:lang="la" type="auto">Saluta meo nomine d. Philippum, caeteros symmystas, d. d. consules et amicos omnes.</s>
				</p>
				<p>
					<s n="16" xml:lang="la" type="auto">Vale cum tuis omnibus.</s>
				</p>
				<p>
					<s n="17" xml:lang="la" type="auto">Tiguri 12. augusti 1558.</s>
				</p>
				<p>
					<s n="18" xml:lang="la" type="auto">Bullingerus tuus.</s>
				</p>
				<p>
					<s n="19" xml:lang="la" type="auto">Praestantissimo viro d. Ioanni Fabritio, Curiensis ecclesiae ministro, compatri et fratri meo longe charissimo.</s>
					<s n="20" xml:lang="de" type="auto">H. Hansen Schmiden, Pfarrerin bei S. Martin zu Chur.</s>
				</p>
			</div>
		</body>
	</text>
</TEI>
