<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization33">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #33</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hic ex fratribus est ruralibus non pessimus; fac ipsum habeas commendatum de re, quapropter isthuc mittitur.</s>
				</p>
				<p>
					<s n="3" xml:lang="la" type="auto">Scribere me sinis et non respondes; per hunc vel illud significato, cur non respondeas, ut sim quietior.</s>
					<s n="4" xml:lang="la" type="auto">Non opus est repetere, quępetii; habes binas meas, quę id satis explicant, puto; non est, quod addam nisi timorem vehementem propter vicinos tuos, ut de quibus subinde peiora referentur.</s>
					<s n="5" xml:lang="la" type="auto">Non facile credo tam stupenda; verum quod fama tam constans est, non timere non possum.</s>
					<s n="6" xml:lang="la" type="auto">Ex comitiis ne gry quidem, nisi quod capitaneus quidam inde retulit: confoederatorum legati torve sese intuentur.</s>
					<s n="7" xml:lang="la" type="auto">Hoc verbum, quamvis incertum, ita tamen me terruit, ut inquietiores aliquot habuerim noctes.</s>
				</p>
				<p>
					<s n="8" xml:lang="la" type="auto">De concilio nosti nimirum omnia.</s>
					<s n="9" xml:lang="la" type="auto">Putant quidam neque Bononiense neque Tridentinum progressurum.</s>
					<s n="10" xml:lang="la" type="auto">Cęsar quicquid dicat, quicquid agat, totus in belligerando est.</s>
					<s n="11" xml:lang="la" type="auto">Ita stimulat eum ambitio et fortunę praesens favor.</s>
					<s n="12" xml:lang="la" type="auto">Nos illi preda erimus, nisi concordia nostros animos foveat et timor occupet domini.</s>
					<s n="13" xml:lang="la" type="auto">Gallum pii timent et tamen coguntur a temporum malignitate ad ipsum nonnihil inclinare.</s>
				</p>
				<p>
					<s n="14" xml:lang="la" type="auto">Venit e Sardinia per Italiam quidam, qui narrat Romę et Florentię et in civitatibus Venetorum omnia militibus esse ploena, non in aliud tamen, nisi ut fines illorum defendant, si Cęsar adveniat, et timorem esse adventurum.</s>
				</p>
				<p>
					<s n="15" xml:lang="la" type="auto">Atqui sic sunt tempora, ut omnia sint mihi suspecta.</s>
					<s n="16" xml:lang="la" type="auto">Cęsar forsitan tales nuncios mittit, ut est fraudulentus, quo nos ab eius armis securos reddat, deinde vero imprudentes perdat.</s>
				</p>
				<p>
					<s n="17" xml:lang="la" type="auto">De ursis Maximiliani, de quibus Hallerus novit, vellem certior fieri, et de Steckborensibus, an cum Svevis in glacie lacus Cellensis conflixerint et eos in fugam verterint etc.</s>
				</p>
				<p>
					<s n="18" xml:lang="la" type="auto">Vale in Christo cum piis omnibus.</s>
				</p>
				<p>
					<s n="19" xml:lang="la" type="auto">Basileę 3. februarii anno 1548.</s>
				</p>
				<p>
					<s n="20" xml:lang="la" type="auto">Tuus O[svaldus] M[yconius]</s>
				</p>
				<p>
					<note type="address">[Adresse:]</note>
					<s n="21" xml:lang="la" type="auto">D. Heinricho Bullingero, viro doctissimo, in domino suo.</s>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
