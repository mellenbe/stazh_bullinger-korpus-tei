<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization884">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #884</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Reddidit mihi superioribus diebus Coelius noster Secundus sanctissimorum tuorum sermonum, observandissime domine et frater Bullingere, Decadem tertiam a te mihi dono missam.</s>
					<s n="3" xml:lang="la" type="auto">Gavisus sum vehementer, tum quia iam pridem ex lectione aliquot sermonum 1mae Decadis nescio quo desiderio fueram affectus reliquas quoque Decadas cognoscendi.</s>
					<s n="4" xml:lang="la" type="auto">Utinam domino deo placeret (si modo faceret ad sui nominis gloriam et ecclesiae emolumentum), ut tandem aliquando a profanis istis literarum professionibus me vindicaret; nam profecto in Aristotele explicando, tam caeco et caliginoso scriptore, tantum mihi temporis consumendum est, ut aeque quidem nihil prorsus, interdum vero idque rarius parum admodum spacii supersit, quod possim sacrae lectioni impendere.</s>
					<s n="5" xml:lang="la" type="auto">Hinc est, ut priores Sermonum tuorum decadas adhuc non potuerim totas perlustrare.</s>
					<s n="6" xml:lang="la" type="auto">Ea tamen, quae in ipsis legi, ita probo, ut aliis quidem, quibus ocium datum est in coelestibus istis et vere salutaribus disputationibus versandi, de hac sua felicitate gratuler, meam vero vicem, qui invitus cogor in aliis, terrenis videlicet argutiis et interdum nugis, propemodum omnem aetatem meam conterere, acerbe doleam.</s>
					<s n="7" xml:lang="la" type="auto">Sed quoniam in praesens haec est vocatio mea, orabo dominum, ut gratiam mihi suam largiatur, ne profana ista studia salutis mihi semitam praecludant aut aliquam mihi impietatis notam inurant, quam sanguis Christi abstersurus esse non videatur.</s>
					<s n="8" xml:lang="la" type="auto">Etenim video istam profanarum artium tractationem nescio quam impiam fraudem habere insitam, qua qui fuerit irretitus, is sit longissime a regno dei aberraturus.</s>
					<s n="9" xml:lang="la" type="auto">Annon magis impii homines nulli omnibus omnium sęculis inventi fuere ipsis philosophis?</s>
				</p>
				<p>
					<s n="10" xml:lang="la" type="auto">Unde manavit pervagatum illud vulgi proverbium, quo doctior, eo pravior atque perversior.</s>
					<s n="11" xml:lang="la" type="auto">Testes sunt tum alii permulti tum vero Porphyrias, Simplicius, Galenus, Averrhous, in quorum tamen plerisque versari me propter Aristotelis explicationem oportet.</s>
					<s n="12" xml:lang="la" type="auto">Annon putas, mi domine et frater Bullingere, malle me tuas salutares et consolatorias aliorumque piorum virorum commentationes in oracula dei legere quam istorum philosophorum in hominum inventa spinosas et saepenumero horrificas subtilitates et acrimonias?</s>
					<s n="13" xml:lang="la" type="auto">Verum quia nunc haec est mea (ut dixi) vocatio, ut profanorum scriptorum obscurissimum enarrem atque explanem, in eo mihi velim nolim elaborandum est, ne spartam, quam nactus sum, parum pro virili parte videar adornasse.</s>
					<s n="14" xml:lang="la" type="auto">Interim expectabo domini mei voluntatem, qui me quoque tacente novit, qua re mihi sit opus, eamque, non dubito, suo tempore liberaliter suppeditabit meque paterne eripiet ab ethnica ista impietate, quam scit me maxime odisse atque avers ri.</s>
				</p>
				<p>
					<s n="15" xml:lang="la" type="auto">Tibi, mi domine et frater Bullingere, immortales gratias ago et habeo.</s>
					<s n="16" xml:lang="la" type="auto">Utinam possim aliquando dignas referre, quod me quoque tertiae sermonum tuorum Decados exemplari honorasti, et hoc tibi persuade et hanc et superiores duas haberi a me in summo pretio easque legi, quotiescunque mihi datum fuerit ocium, in quibus ea invenio, quae maximopere suspicio et admiror.</s>
					<s n="17" xml:lang="la" type="auto">Faxit Christus termaximus, ut reliquas quoque septem nobiscum brevi communices.</s>
					<s n="18" xml:lang="la" type="auto">Vale cum lectissima uxore et liberis mellitissimis in domino Iesu feliciter, quos meis meorumque verbis officiose saluta.</s>
					<s n="19" xml:lang="la" type="auto">Generum quoque tuum m. Huldrichum Zvinglium, compatrem meum charissimum, d. item Rodolphum Gvaltherum et reliquos fratres salvere cupio.</s>
					<s n="20" xml:lang="la" type="auto">Iterum vale et me meorumque esto memor.</s>
					<s n="21" xml:lang="la" type="auto">Datae Basileae 13. aprilis anno humanae salutis 1550.</s>
				</p>
				<p>
					<s n="22" xml:lang="la" type="auto">Tuus ex animo Iohannes Hospinianus.</s>
				</p>
				<p>
					<s n="23" xml:lang="la" type="auto">Sacrarum humanarumque literarum scientissimo viro d. m. Heinricho Bullingero, urbis Tigurinae archiepiscopo, domino et fratri suo in Christo dilectissimo.</s>
				</p>
				<p>
					<s n="24" xml:lang="de" type="auto">Zürich.</s>
				</p>
			</div>
		</body>
	</text>
</TEI>
