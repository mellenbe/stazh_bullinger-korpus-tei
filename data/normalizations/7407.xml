<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7407">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7407</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Binas a tua humanitate accepi literas, priores per eos, qui nuptiis redibant, posteriores per eos, qui huc ad nundinas venere.</s>
					<s n="3" xml:lang="la" type="auto">Quod quaeris de choreis, admittuntur eae in nuptiis; sed nunc etiam aliquanto tempore ne in nuptiis quidem sunt concessae et in universum periculoso et calamitoso hoc tempore prohibitae.</s>
				</p>
				<p>
					<s n="4" xml:lang="la" type="auto">Inveniuntur tamen, qui contra leges saltant et praeteritis his diebus bachanalibus saltatum est non uno in loco; an vero mulcta sit a saltatoribus requirenda, nescio.</s>
				</p>
				<p>
					<s n="5" xml:lang="la" type="auto">Requireretur, si ageretur ex officio.</s>
					<s n="6" xml:lang="de" type="auto">Ich sich, dass die Lächferigkeit Zeiten herzu lockt, da uns zu tanzen genug wird ab Stricken deren, die uns gefangen führen oder sonst von Haus und Heim sprengen; dann wird uns unsers Tanzes genug.</s>
					<s n="7" xml:lang="la" type="auto">Cave, ne te immisceas causae episcopali vel has vel illas partes defendendo aut oppugnando; tu perpetuo hortare ad pacem, et ut sibi caveant, ne bello implicentur, unde non resarcitur damnum, sed magis infertur et conduplicatur; quin imo belli omnia damna irreparabilia etc.</s>
					<s n="8" xml:lang="la" type="auto">Hoc maxime irrequieto tempore Danielem non exponerem ecclesiae, sed Isaiam potius vel ex minoribus Ionam aut Zachariam aut Malachiam, deinde Isaiam.</s>
					<s n="9" xml:lang="la" type="auto">Poteris ex brevioribus intelligere, an conducibile sit et acceptum ecclesiae adiungere copiosiorem ut Isaiam vel Ieremiam.</s>
				</p>
				<p>
					<s n="10" xml:lang="la" type="auto">Habebis auxilia eorum, qui scripsere in illos, et ego tibi libenter memorialia mea tantisper communicabo, dum descripseris, quod brevi posset fieri, quo in tempore mea mihi restituerentur.</s>
					<s n="11" xml:lang="la" type="auto">Arbitror missum Flavium Constantinopolim, ut eo regias aliquot literas perferat et certo exploret, quid futura aestate expectandum a Turcis.</s>
				</p>
				<p>
					<s n="12" xml:lang="la" type="auto">Audio ab omnibus, qui veniunt ex Italia, grandescere persequtiones fidelium, unde ego colligo deum brevi aliquid tentaturum perfecturumque cum illis.</s>
					<s n="13" xml:lang="la" type="auto">Dominum oro, ut confirmet et consoletur suos.</s>
					<s n="14" xml:lang="la" type="auto">Comes Petilianus, vir certe egregius, optime mihi est notus; miseret me sortis eius; dominum rogo, ut ipsum restituat.</s>
					<s n="15" xml:lang="la" type="auto">Ex Gallia nihil amplius praeter ea, quae ultimo scripsi, habemus.</s>
					<s n="16" xml:lang="la" type="auto">Princeps cum suis Aureliam invito rege pervenit; quid nunc agat, ignoramus.</s>
				</p>
				<p>
					<s n="17" xml:lang="la" type="auto">Nuptiae Monaci peractae sunt in Bavaria inter Bavarum et Lotharingam 22. februarii.</s>
					<s n="18" xml:lang="la" type="auto">Multi eo confluxere principes, non tam ad nuptias celebrandas quam ad practicas contra nos contexendas.</s>
					<s n="19" xml:lang="la" type="auto">Mussitant nonnulli Maximilianum imperatorem cogitare de Palatino ut rebello oppugnando per Wolffgangum Bipontinum, consanguineum, additis circulis etc., et Palatinum nuper intercoepisse aliquot ballas per Rhenum vectas et ex Italia missas, in quibus imposita vehatur ingens auri vis; cumque vectores negarint hoc esse, quod erat, aiunt omnes merces una cum vectore praecipuo ductas<note type="margin">a.R.: ductum</note> Heydelbergam.</s>
					<s n="20" xml:lang="la" type="auto">Sed et Ioannem Wilhelmum Saxonem cum suo equitatu venisse Metas, ubi plurimi ab eo recesserint.</s>
					<s n="21" xml:lang="la" type="auto">Haec non affirmo pro certis, sed tibi refero, ut fama ad nos pertulit.</s>
					<s n="22" xml:lang="la" type="auto">Plura scribam, ubi rectius valuero.</s>
				</p>
				<p>
					<s n="23" xml:lang="la" type="auto">Iam enim ab 8 diebus laboro gravissimo in pectus et pulmones ex capite defluxu, qui intercludit vocem et praeterea totum me enervat, ut nihil possim.</s>
					<s n="24" xml:lang="la" type="auto">Domini voluntas fiat.</s>
					<s n="25" xml:lang="la" type="auto">Dominus te servet!</s>
					<s n="26" xml:lang="la" type="auto">Saluta amicos, consules tres, Gantnerum, Pontasellam etc.</s>
					<s n="27" xml:lang="la" type="auto">Oro, mi Tobia, ut scribas d. Campello me eius literas ianuarii 2. scriptas una cum libro De authoritate scripturae iam primum accepisse ac me, uibi revaluero et ocium habuero, inspecturum et responsurum ipsi.</s>
				</p>
				<p>
					<s n="28" xml:lang="la" type="auto">Saluta illum, fratrem nostrum optimum.</s>
				</p>
				<p>
					<s n="29" xml:lang="la" type="auto">Tiguri 5. martii 1568.</s>
				</p>
				<p>
					<s n="30" xml:lang="la" type="auto">Bullingerus tuus.</s>
				</p>
				<p>
					<s n="31" xml:lang="la" type="auto">Ornatissimo viro d. Tobiae Eglio, Curiensis ecclesiae fideli ministro, domino colendo et fratri charissimo.</s>
				</p>
				<p>
					<s n="32" xml:lang="la" type="auto">Chur.</s>
				</p>
			</div>
		</body>
	</text>
</TEI>
