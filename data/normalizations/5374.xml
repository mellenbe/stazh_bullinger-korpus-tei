<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5374">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5374</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Maximo cum dolore audio et lego urbes praesidiis nudatas subinde occupari et tot trucidari passim sanctos.</s>
					<s n="3" xml:lang="la" type="auto">Misere metuo Lugduno, propter quod semel et iterum ad te serio scripsi compertum me habere omnia hostium consilia eo dirigi, ut occupetur et omnibus nostris terror incutiatur.</s>
					<s n="4" xml:lang="la" type="auto">Dixi item profecturos Quinquepagicos cum suis, et quidem profecti sunt.</s>
				</p>
				<p>
					<s n="5" xml:lang="la" type="auto">Utinam vel non redeant vel per septem vias redeant!</s>
					<s n="6" xml:lang="la" type="auto">Guysius interim de concordia ineunda tractat, dum ipse exercitum sibi comparet validum; ubi vero satis instructum se putabit, tum nostri demum experientur, ad quid remorae illae fuerint institutae.</s>
					<s n="7" xml:lang="la" type="auto">Scribit d. Augustinus Maynardus ex Italia pontificem parasse 8000, quos mittat in Galliam contra principem ad excindendos haereticos.</s>
					<s n="8" xml:lang="la" type="auto">Addunt alii Ferrariensem quoque parare copias, quas coniungat Guysio et connestablio, Achitopheli scelestissimo.</s>
					<s n="9" xml:lang="la" type="auto">Literas inscriptas d. Herculi a Salice mature curavi ac describam modo d. Fabritii responsionem.</s>
				</p>
				<p>
					<s n="10" xml:lang="la" type="auto">Ita rescribit: "Valde mihi displicet nostrorum ita bene instructorum cunctatio, sed et omnibus, quos ego quidem audivi viros fortes et rei militaris peritos.</s>
				</p>
				<p>
					<s n="11" xml:lang="la" type="auto">Cupis tu, ut Rheti suum faciant officium; urges fervide.</s>
					<s n="12" xml:lang="la" type="auto">Sed quid faciant, ad quos nemo hactenus quicquam scripsit!</s>
					<s n="13" xml:lang="la" type="auto">Et quidem indignissime ferunt ita se praeteriri.</s>
					<s n="14" xml:lang="la" type="auto">Qui fit, ut illustrissimus princeps Condensis nostros ita neglexit?</s>
					<s n="15" xml:lang="la" type="auto">Cum nostri vident ita se contemni, indignantur.</s>
					<s n="16" xml:lang="la" type="auto">Saltem scriberet ad ipsos princeps; si nihil aliud, animos nostrorum sibi devinciret.</s>
					<s n="17" xml:lang="la" type="auto">Priusquam nostri Genevam eant et redeant, mensis erit.</s>
				</p>
				<p>
					<s n="18" xml:lang="la" type="auto">Interimne pii praeda erunt impiorum?</s>
					<s n="19" xml:lang="la" type="auto">Si quid potes apud d. Calvinum et Bezam, effice, ut Condensis, siquidem opera indigeat Rhetorum, mature scribat.</s>
				</p>
				<p>
					<s n="20" xml:lang="la" type="auto">Literas mihi creditas d. Herculi submittam.</s>
				</p>
				<p>
					<s n="21" xml:lang="la" type="auto">Cuperem illum ipsum progredi Genevam usque."</s>
					<s n="22" xml:lang="la" type="auto">Haec verbotim<note target="fn1" type="footnote"/> Fabritius, quae te nescire nolui.</s>
				</p>
				<p>
					<s n="23" xml:lang="la" type="auto">Nondum respondit Hallvylerus.</s>
				</p>
				<p>
					<s n="24" xml:lang="la" type="auto">Vix dixero, quam sim sol[l]icitus, ne diversum exeat institutum nostrorum, quam velimus.</s>
					<s n="25" xml:lang="la" type="auto">Oremus dominum, ut ipse res moderetur.</s>
				</p>
				<p>
					<s n="26" xml:lang="la" type="auto">Est non longe a nobis baro d. Ulrychus Philippus ab Alto Saxo militiae peritissimus, qui nihil aliud vellet quam se vocari a Condensi principe; posset illi signa aliquot adducere ex Helvetia.</s>
					<s n="27" xml:lang="la" type="auto">Caeterum metuo, ne nimis sero haec tracte[ntur].</s>
				</p>
				<p>
					<s n="28" xml:lang="la" type="auto">Dominus misereatur nostri et servet suos!</s>
					<s n="29" xml:lang="la" type="auto">Vale aeternum cum omnibus bonis.</s>
					<s n="30" xml:lang="la" type="auto">salutant te fratres; saluta d. Budaeum, Ionvilleum, omnes denique fratres.</s>
					<s n="31" xml:lang="la" type="auto">Datae ipsa die Ioannis Baptistae sero sub vesperam 1562.</s>
				</p>
				<p>
					<s n="32" xml:lang="la" type="auto">Tuus ex animo Bullingerus.</s>
				</p>
				<p>
					<s n="33" xml:lang="la" type="auto">Clarissimo viro d. Ioanni Calvino, Genevensis ecclesiae pastori fidelissimo, domino honorando et fratri meo longe charissimo.</s>
					<s n="34" xml:lang="de" type="auto">Genf.</s>
				</p>
			</div>
		</body>
	</text>
</TEI>
