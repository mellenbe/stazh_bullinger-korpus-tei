<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3194">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3194</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Mi domine Bullingere semper colendissime.</s>
				</p>
				<p>
					<s n="2" xml:lang="la" type="auto">Cum nihil sit iucundius optatiusque nobis christicolis adventu liberatoris ac servatoris domini nostri Iesu Christi ad iudicium, quippe qui die illo prae omnibus foelicissimo in gloria, in potentia, denique et in corpora spiritualia resurgemus ac rapiemur in nubibus obviam Christo in aera et sic semper cum domino erimus, qui tunc reformabit corpus humilitatis nostrae configuratum corpori claritatis suae, perpetuo possessuri paratum nobis regnum a constitutione mundi.</s>
					<s n="3" xml:lang="la" type="auto">Ideo apostolus ait primae ad Thessalonicenses capite quarto: Itaque consolamur invicem in verbis istis.</s>
					<s n="4" xml:lang="la" type="auto">Et Christus ipse prior Lucae vigesimo primo de signis praecedentibus iudicium inquit: His autem fieri incipientibus suspicite et levate capita vestra (in signum scilicet laeticiae), quoniam appropinquat redemptio nostra.</s>
					<s n="5" xml:lang="la" type="auto">Idcirco ex hoc coniicere quidem potes, quanta spiritus mei hilaritate insatiabilique disiderio pias simulque doctas orationes tuas De fine saeculi et iudicio extremo legerim ac perlegerim, quas mihi communis noster amicus integerrimus d. Fridericus a Salicibus humanitate sua multa, qua erga me praeditus est, legendas tradidit, quas etiam magnificis dominis patri suo et Ioanni Traversio ostendit, adeo gloriae domini, quae per te examussim et voce et scripto ubique spargitur, cupidus est.</s>
					<s n="6" xml:lang="la" type="auto">Quid ipsarum lectione hi dixerint, nescio.</s>
					<s n="7" xml:lang="la" type="auto">Quod autem ad me attinet, hoc unum certo scio me eas satis non posse, prout res postulat, laudare.</s>
					<s n="8" xml:lang="la" type="auto">Verum ne temeritatis vitio mihi ascribas velim, si nescio quid tibi de regno papistico significare praesu[m]o, non ut sus Minveram doceam, sed ut super id sententiam tuam videam.</s>
					<s n="9" xml:lang="la" type="auto">Ubi igitur de fine regni papistici tractas, affirmas ipsum ad extremum usque huius seculi diem regnaturum ac in aecclesiam Christi saeviturum et propterea Christi fideles debere aequo ac lubenti vel potius patienti animo iugum persecutionum eius ac tyrannidem, quoad dominus venat, sufferre.</s>
					<s n="10" xml:lang="la" type="auto">Credo quidem bestiam illam iuxta scripturae testimonium usque ad mundi finem in rebrobis regnaturum fore; nam ad illum usque diem papistae erunt, qui summis votis ac religione summa doctrinam sectabuntur papisticam.</s>
					<s n="11" xml:lang="la" type="auto">Quod autem bestia papa persecutione ac tyrannide sua in electos dei usque ad diem domini saevitura sit, non audeo nec possum credere.</s>
				</p>
				<p>
					<s n="12" xml:lang="la" type="auto">Sed credo ipsam omnem temporalem vim prorsus amissuram, cum S. Ioannes evangelista in Apocalypsi sua capite decimo septimo sic dicat: Decem cornua (per cornua ut optime scis, reges terrae intelligit, qui potestatem suam et regnum bestiae papae tradunt et pugnant cum agno, donec consumentur verbo dei, et qui cum meretrice Roma fornicati sunt ac de calice prostitutionis eius biberunt), quae vidisti in bestia, hi odient fornicariam et desolatam facient illam et nudam et carnem eius manducabunt et ipsam igni concremabunt.</s>
					<s n="13" xml:lang="la" type="auto">Si reges terrae (quibus cornubus papa bestia persequitur ecclesiam Christi) odio habebunt fornicariam Romam, quae sedes bestiae papae regnumve est, et desolatam facient illam et carnem eius manducabunt et ipsam igni concremabunt, ergo ex hoc loco perspicuum est papam bestiam non prosse pro libidine sua semper in filios dei saevire, sed omnia eius cornua decem e capite suo omnino decident, evelli debent ac detracta erunt, et sic avulsis cornibus, ubi tum viva in stagnum ignis ardentis sulphure mittetur.</s>
					<s n="14" xml:lang="la" type="auto">Quod iam temporibus nostris multis in locis ac regionibus ingenti bonitate dei erga nos evangelii Christi professores adimpleri incoeptum esse videmus.</s>
					<s n="15" xml:lang="la" type="auto">Papa enim bestia in provinciis plurimis, quoad eius doctrinam quidem attinet, in cultoribus ac sectatoribus suis regnat; quo autem ad eius potestatem, hoc est persecutionem et tyrannidem, quia illis in locis potestas eius per pios magistratus sublata est, contra pios saevire non potest, cum ibi locorum cornua e capite bestiae papae avulsa sint.</s>
					<s n="16" xml:lang="la" type="auto">Et quod hic, isthic et alibi factum est, id ipsum ubique terrarum orbe futurum spero.</s>
				</p>
				<p>
					<s n="17" xml:lang="la" type="auto">Intellexisti, mi d. Bullingere, quid hac in re sentiam.</s>
					<s n="18" xml:lang="la" type="auto">Sed duo a te peto, unum, ne ob id, ut iam dixi, me temerarium iudices; nam ingens bonitas tua in causa est, cur illud ad te scribere ausus sim.</s>
					<s n="19" xml:lang="la" type="auto">Alterum, ne super hoc iudicium tuum mihi significare pigeat, si tamen negociorum multitudine praepeditus non fueris.</s>
					<s n="20" xml:lang="la" type="auto">Addam et id, priusquam scribendi finem faciam, quod ingentem humanitatem tuam, quam erg me prae te fers, satis admirari non possum.</s>
					<s n="21" xml:lang="la" type="auto">In omnibus enim literis tuis, quas d. Friderico scribis, me salvere tuo nomine iubes.</s>
					<s n="22" xml:lang="la" type="auto">Qua de re tibi gratias ago maximas, quippe quod tantus vir mei memoriam teneat.</s>
					<s n="23" xml:lang="la" type="auto">Vale et probo filio Ioanni Traversio a Salicibus plurimam meo nomine salutem dicere ne graveris.</s>
				</p>
				<p>
					<s n="24" xml:lang="de" type="auto">Samadeni die 23. Maiii 1557.</s>
				</p>
				<p>
					<s n="25" xml:lang="la" type="auto">Tuus per Christum Petrus Bergomas.</s>
				</p>
				<p>
					<note type="address">[Adresse:]</note>
					<s n="26" xml:lang="la" type="auto">Doctissimo viro d. Heinrycho Bullingero, domino suo colendissimo.</s>
					<s n="27" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
