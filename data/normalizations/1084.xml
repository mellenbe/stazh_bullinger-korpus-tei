<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1084">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1084</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Literas, quas misisti, accepi 1. novembris die, datas ante 16 dies, in quibus petis libellos Magdenburgi excusos; scias apud nos nunc temporis nullos inveniri; si ante mensem accepissem literas, potuissem emere.</s>
					<s n="3" xml:lang="la" type="auto">Si autem meos vis legere, libenter communicabo, sed ea lege, ut bona fide remittas; nolo enim illis carere propter certas causas.</s>
					<s n="4" xml:lang="la" type="auto">Puto autem iam actum esse de Magdenburgensibus, qui obsessi sunt cum quatuor exercitibus, Brunsvicensi, Brandenburgensi, Mechlinensi et Mauriciano, et fama spargit Mauritium occupasse Magdenburgum.</s>
					<s n="5" xml:lang="la" type="auto">Videbimus mirabilia opera dei.</s>
					<s n="6" xml:lang="la" type="auto">Saepe cogito Constantienses, qui amissis optimis viris mox se dediderunt in turpissimam servitutem, e qua nunquam liberabuntur.</s>
					<s n="7" xml:lang="la" type="auto">Sic fortassis Magdenburgi contigit; amissis optimis viris domi mansere hypocritę, qui iam urbem in potestatem Caesaris dare iucundo animo constituerunt.</s>
					<s n="8" xml:lang="la" type="auto">Verum certiora brevi audiemus.</s>
					<s n="9" xml:lang="la" type="auto">Turca in maximo apparatu est et cogitat Moraviam devastare et Vratislavienses<note target="fn1" type="footnote"/> in maximo sunt timore et reliquę civitates Bohemicę.</s>
					<s n="10" xml:lang="la" type="auto">Dominus fortassis ita vult suam ecclesiam defendere ab istis vulpinis hominibus.</s>
					<s n="11" xml:lang="la" type="auto">Germania omnes fere nationes Europę depopulata est et iam etiam crines dabit hostibus exteris.</s>
				</p>
				<p>
					<s n="12" xml:lang="la" type="auto">Quid in Lotharingia acciderit cum ossibus Caroli ducis Burgundię sepulti in Nansę, absque dubio melius nosti quam ego.</s>
					<s n="13" xml:lang="la" type="auto">Sic solet Caesar effringere sepulchra, epitaphia destruere et nescio quid crudele in mortuos designare per suos legatos.</s>
					<s n="14" xml:lang="la" type="auto">Bellum absque dubio ingens illud factum.</s>
					<s n="15" xml:lang="la" type="auto">Galli enim passim apud nos pecuniam coronatis commutant, pecunias multas habent apud se; unde autem habeant, ignoro.</s>
					<s n="16" xml:lang="la" type="auto">Timeo, ne d. Schertlinus eiiciatur ex urbe nostra, homo dignus, ut diu servetur apud nos.</s>
					<s n="17" xml:lang="la" type="auto">Sed nolo hac de re scribere, quum mihi certę causę non sint cognitę, cur id fiat vel an futurum sit.</s>
				</p>
				<p>
					<s n="18" xml:lang="la" type="auto">Vale, 18. novembris 1550.</s>
				</p>
				<p>
					<s n="19" xml:lang="de" type="auto">Hier schickt meine Hausfrau Uwernen mit einem Gruss ein paar Messer zu im Messkram, bittet sie, sie wolle vergott nehmen mit einen kleinen Gaben etc.</s>
				</p>
				<p>
					<s n="20" xml:lang="la" type="auto">T[uus] G[astius].</s>
				</p>
				<p>
					<s n="21" xml:lang="la" type="auto">Doctissimo viro magistro Heinrycho Bullingero, ecclesiae Tigurinae pastori vigilantissimo etc.</s>
				</p>
			</div>
		</body>
	</text>
</TEI>
