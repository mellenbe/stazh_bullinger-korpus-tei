<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4678">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4678</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Grate mihi fuerunt tue litere scripte 13. huius mensis.</s>
				</p>
				<p>
					<s n="3" xml:lang="la" type="auto">Misi, quas scripsisti regi Navarre, cum libro et meas addidi, quibus nihil prętermisi, quo gratiora illi omnia essent.</s>
					<s n="4" xml:lang="la" type="auto">Ubi responsum habuero a fratre regi a secretis, tibi signifficabo.</s>
				</p>
				<p>
					<s n="5" xml:lang="la" type="auto">Genevensibus valde profuerunt tuę litere, quę coram rege et principibus primarioque consilio lecte fuerunt, in quibus etiam mirum in modum placuit et delectavit, que attigeras de amplssimi senatus Tigurini prudentia et moderatione.</s>
					<s n="6" xml:lang="la" type="auto">Originale remiserunt et traductionem, quam miseram, retinuerunt et regina mater cum preciosis reposuit.</s>
					<s n="7" xml:lang="la" type="auto">Abiit cardinalis diu abfuturus.</s>
				</p>
				<p>
					<s n="8" xml:lang="la" type="auto">Sunt semper pii in bona spe; sed paulatim et lente omnia agenda sunt, nec nimis indulgendum ingeniis multorum.</s>
					<s n="9" xml:lang="la" type="auto">Negocium est domino, qui momento magnas facit conversiones.</s>
					<s n="10" xml:lang="la" type="auto">orandus est, ut magni progressus verbi sui fiant.</s>
				</p>
				<p>
					<s n="11" xml:lang="la" type="auto">Scribo d. consuli, qui in comitiis nuper Badene initis se interposuit pacificationi in negocio interesse, quod a Lucernatibus exigitur ex pecuniis datis nomine Henrici regis, ut ipse intercedat, quo regis responsum expectetur et amice transigantur omnia et cum honore nominis Helvetici.</s>
					<s n="12" xml:lang="la" type="auto">Et ut familiarissime tibio aperiam: nonnullis ex regis consilio videtur res mali exempli et perniciosa his in regionibus ap[p]robare, ut dentur annua decem pro centum.</s>
					<s n="13" xml:lang="la" type="auto">Sed sepe opiniones (ut dicebat ille) vim veritati afferunt et moribus multa iniqua et prava fiunt et que a deo improbantur et gravissimis poenis sepe puniuntur.</s>
					<s n="14" xml:lang="la" type="auto">Ut tace m, que de usura mordente passim leguntur in scripturis sanctis, Aristoteles in Politicis et Ethicis maliciam involutam habere et iuri naturali adversari existimat et esse contra charitatem; nam cum res sit sterilis pecunia, ex ea quis non debet fructum exigere, eiusque verus usus invertitur, qui est permutationis causa, si ad questum transferatur, potissimum cum is, cui datur, ea ea nihil luchri percipiat, ut in ista, que consumpta est ad ambitionem nonnullorum in Italia et ad particularia descendentes dicant in contractibus initis iniustam esse anticipationem solutionis; nam 84 milia aureorum numerata fuerunt ultima augusti et interesse unius anni solvi debet prima maii, 46 milia coronatorum soluta et numerata ultima novembris et solutio anni integri interesse facienda prima iunii sequentis, numeratio ultimi contractus facta ultima novembris, solutio facienda 26. octobris, tum obtulisset cardinalis viginti pro centum et pro dimidio anno; sed in necessitate non est opprimendus amicus.</s>
					<s n="15" xml:lang="la" type="auto">Scio excusari hęc, quod hic mos sit solvendi interesse ab eo tempore, quo pecunias aliquis paratas habet, etiamsi tardius accipiat.</s>
					<s n="16" xml:lang="la" type="auto">Sed volunt mense iunio proximo solutionem fieri trium annorum etiam illius summe, que ex contractu debebatur solum 27. octobris.</s>
					<s n="17" xml:lang="la" type="auto">Volunt et hic solvi, quod Lugduni debetur et in tribus annis reddi principale et mense iulio ultra interesse immodicum mille et ducentos coronatos pro expensa.</s>
					<s n="18" xml:lang="la" type="auto">Ita ex re sterili fructum duplicem captant.</s>
				</p>
				<p>
					<s n="19" xml:lang="la" type="auto">Non mirum, si Cato de re rustica comparavit usuram furto et homicidio, quia exemplis [dum] vivimus probantur, tametsi multi hominum maliciam tolerando tantisper, dum arctavit necessitas, dissimularunt, sed non approbarunt connivendo.</s>
					<s n="20" xml:lang="la" type="auto">Spero tamen me extricaturum ab hoc labirinto auxilio bonorum nec aperte promittam ultra quinque pro centum, que ius municipale hic permittit; sed author ero, ut ex liberalitate regia ultra illa quinque separatim detur, quod ęquum et rectum videbitur sanis et bonis omnibus, ut quies mihi hac in re concedatur.</s>
					<s n="21" xml:lang="la" type="auto">Cogitur nunc rex, ut pacem redimat regi Philippo solvere centum et triginta millia coronatorum pro sororis dote, et proximo mense tota summa debet esse in Flandria.</s>
					<s n="22" xml:lang="la" type="auto">Deligendi sunt ex undecim Pagis et iam sunt nominati, qui dispiciant de controversia inter Bernates et Sabaudum, et constituta dieta Basilee ad 18. maii.</s>
					<s n="23" xml:lang="la" type="auto">Varii sunt rumores de certamine inito in Valle Angrone.</s>
				</p>
				<p>
					<s n="24" xml:lang="la" type="auto">Certiores authores dicunt ex Sabaudi militibus 800 cęsos ab illis rusticis, quibus vis inferebatur.</s>
					<s n="25" xml:lang="la" type="auto">Ex Geneva scripsit unus ex amicis se habere triginta coronatos pro Rambouilleto; curabo, et si ad me tardius mittantur, brevi ea habeat, et si sit opus, mandabo, ut magister poste illi det.</s>
					<s n="26" xml:lang="la" type="auto">Si videas d. consulem et se offerat occasio, oro, ut commendes illi negocium de usuris vel interesse et amicos salutes.</s>
					<s n="27" xml:lang="la" type="auto">Eos me tecum propediem visurum spero; tum familiarius de omnibus colloquemur.</s>
				</p>
				<p>
					<s n="28" xml:lang="la" type="auto">Bene vale.</s>
				</p>
				<p>
					<s n="29" xml:lang="la" type="auto">Solu[turi] 25. februarii.</s>
				</p>
				<p>
					<s n="30" xml:lang="la" type="auto">Tuus ex animo Cognetius.</s>
				</p>
				<p>
					<s n="31" xml:lang="de" type="auto">An Herren Heinrichen Bullinger, Verkünder des Wortes Gottes.</s>
				</p>
				<p>
					<s n="32" xml:lang="de" type="auto">Zürich.</s>
				</p>
			</div>
		</body>
	</text>
</TEI>
