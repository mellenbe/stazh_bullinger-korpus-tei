<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1879">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1879</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quamvis hi nostri de rebus omnibus te certiorem facere possent, tamen quia ut scribam tantopere hortaris en ipsorum relationi haec privata addam.</s>
					<s n="3" xml:lang="la" type="auto">Primo, pro sanctissimo illo tuo opere, quod manu fratris descriptum ad me misisti, ingentes et maximas tibi ago gratias.</s>
					<s n="4" xml:lang="la" type="auto">Erit enim mihi magno adiumento in hisce controversiis, praesertim ad Gallicanas si mihi sit eundum classes.</s>
					<s n="5" xml:lang="la" type="auto">Legere hisce diebus, propter fratrum istorum meorum praesentiam non potui, sed nunc hoc primum erit quod agam.</s>
					<s n="6" xml:lang="la" type="auto">Calvinus valde ea in causa acer esse videtur.</s>
					<s n="7" xml:lang="la" type="auto">Is hisce diebus hic fuit una cum consulari quodam Genevensi tractaturus nobiscum de diversitate observationum ecclesiasticarum inter ecclesiam Genevensem et nostras ecclesias.</s>
					<s n="8" xml:lang="la" type="auto">Valde enim dolet magistratui, Genevenses praeter necessitatem crebras facere circa res externas mutationes.</s>
				</p>
				<p>
					<s n="9" xml:lang="la" type="auto">Itaque de conformitate aliqua erit agendum.</s>
					<s n="10" xml:lang="la" type="auto">Sed suspensum est hoc negotium donec invisantur classes.</s>
					<s n="11" xml:lang="de" type="auto">Man wäre wohl ruhig<note type="margin">a.R.: ruͤwig?</note>.</s>
				</p>
				<p>
					<s n="12" xml:lang="la" type="auto">Heri nostram hic celebravimus synodon.</s>
					<s n="13" xml:lang="la" type="auto">Comiti Georgio a Wirtenberg nihil amplius respondere possum, nisi quod mihi videretur opere precium esse, ut si ministrum ex agro nostro habere vellet, scriberet ea e re ad nostrum senatum, cuius authoritas omnia alia impedimenta superabit.</s>
				</p>
				<p>
					<s n="14" xml:lang="la" type="auto">Iudicium de disciplina ecclesiastica suum dicit se Musculus in 18. cap. Math. exposuisse.</s>
					<s n="15" xml:lang="la" type="auto">Sed quoniam instas, forte brevi ea de re aliquid amplius ad te scribet.</s>
					<s n="16" xml:lang="la" type="auto">Meum iudicium, quia nullum est, non ausim cuiquam proponere.</s>
					<s n="17" xml:lang="la" type="auto">Mihi sat est hic quod habemus.</s>
					<s n="18" xml:lang="la" type="auto">Ita enim corrupta sunt omnia, ut nisi instituta esset a nostris maioribus tolerabilis [aliqua] ecclesię forma, meliorem hoc tempore sperare [non] possim.</s>
				</p>
				<p>
					<s n="19" xml:lang="la" type="auto">Frustra ergo de eo quod obtineri non potest et multa secum trahit pericula disputabitur.</s>
					<s n="20" xml:lang="la" type="auto">Utinam quam habemaus disciplinam servare possemus.</s>
					<s n="21" xml:lang="la" type="auto">Est autem in nostris ecclesiis passim per agrum, imo in singulis parochiis constitutum, ut ubique quatuor post pastorem sint seniores, qui tenentur alternis semper diebus dominicis convenire, ad tractandas una cum ministro et praefecto quoque (sicubi praefectus sit) res ecclesiasticas.</s>
					<s n="22" xml:lang="la" type="auto">Habent illa singularum ecclesiarum consistoria (sic enim et in agro vocantur) potestatem de quibuscunque vitiis criminibus et sceleribus inquirendi, obnoxios vocandi, monendi, arguendi, increpandi.</s>
					<s n="23" xml:lang="la" type="auto">Tantum hoc multis deesse videtur quod a communione coenę excludendi potestatem non habent.</s>
					<s n="24" xml:lang="la" type="auto">Praeest his omnibus consistorium nostrum Bernense, cuius authoritate puniuntur, qui reliquis parere noluerint.</s>
					<s n="25" xml:lang="la" type="auto">Siquidem ergo ministri essent diligentes, satis esset in ecclesia disciplinę.</s>
					<s n="26" xml:lang="la" type="auto">Caeterum ea de re alias copiosius tecum conferam.</s>
					<s n="27" xml:lang="la" type="auto">Avocant me nunc a scribendo discedentes fratres.</s>
					<s n="28" xml:lang="la" type="auto">Tu bene vale cum tuis omnibus.</s>
					<s n="29" xml:lang="la" type="auto">Domino deo nostro magnas pro tua restitutione ago gratias.</s>
					<s n="30" xml:lang="la" type="auto">Det tibi dominus longaevam incolumitatem, nam ecclesię nostrae omnes illa maximopere opus habent.</s>
					<s n="31" xml:lang="la" type="auto">Calvinus Theodori Protevangelion obliquis sermonibus non semel me audiente mire perstrinxit.</s>
					<s n="32" xml:lang="la" type="auto">Ioannes Rodolphus ab Erlach obiit 6. aprilis, postquam plus toto mense putredo pulmonem illius exedisset.</s>
					<s n="33" xml:lang="la" type="auto">Metuo, ne hoc sit iudicio dei actum propter mire quasdam ab ipso spoliatas dominii sui ecclesias; spero tamen deum illi suam misericordiam non denegasse, quoniam pie alias hinc migravit.</s>
					<s n="34" xml:lang="la" type="auto">Quotidie ipsum decumbentem conveni.</s>
				</p>
				<p>
					<s n="35" xml:lang="la" type="auto">Vale iterum.</s>
					<s n="36" xml:lang="la" type="auto">Saluta meo uxorisque nomine domum tuam totam.</s>
					<s n="37" xml:lang="la" type="auto">Musculus hisce diebus filiam suam Hester desponsabit Valentino Ampelandro, ludimagistro Zofingensi.</s>
					<s n="38" xml:lang="la" type="auto">Bernę 30 maii 1553.</s>
				</p>
				<p>
					<s n="39" xml:lang="la" type="auto">Tuus Ioannes Hallerus.</s>
				</p>
				<p>
					<s n="40" xml:lang="la" type="auto">Clarissimo viro d. Heinrycho Bullingero fidelissimo ecclesię Tigurinę pastori domino et compatri suo venerando et charissimo.</s>
				</p>
			</div>
		</body>
	</text>
</TEI>
