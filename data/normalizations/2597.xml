<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2597">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2597</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Gratiam et vitae innocentiam a deo patre per Christum servatorem etc.</s>
					<s n="2" xml:lang="la" type="auto">Venit ad nos ante duos menses Ulricus Hafner, qui has tibi offert literas, indicans se ludimagistrum fuisse apud quosdam, e quorum eiectus sit limitibus atque exautoratus eo, quod minus ipsi conveniret cum parocho suo in sacramentario negotio.</s>
					<s n="3" xml:lang="la" type="auto">Causam ipsam non dubito, quin tibi luculentius sit narraturus.</s>
					<s n="4" xml:lang="la" type="auto">Interim quaerit apud nos conditionem aliquam.</s>
					<s n="5" xml:lang="la" type="auto">Nos cum benificientia amplissimi senatus nostri civium liberi gratis doceantur, illi indicabamus se operam apud nos lusurum.</s>
					<s n="6" xml:lang="la" type="auto">Nam (ut Claudianus inquit): Nosse volunt omnes, mercedem solvere nemo.</s>
					<s n="7" xml:lang="la" type="auto">Instruxeramus ergo hominem viatico.</s>
					<s n="8" xml:lang="la" type="auto">Habuit tamen, quorum consilio usus est, qui voluerunt, ut consulto ac concedente senatu ludum hic aperiret.</s>
					<s n="9" xml:lang="la" type="auto">Tentavit rem; minus tamen successit ex sententia, expertusque est tandem suo forte cum damno nos ipsi vera dixisse.</s>
					<s n="10" xml:lang="la" type="auto">Cogitur ergo inopia rerum alibi sedem quaerere.</s>
					<s n="11" xml:lang="la" type="auto">Interim ad vos cum migrare vellet, oravit nos, ut ipsum tibi commendaremus.</s>
					<s n="12" xml:lang="la" type="auto">Rogamus igitur, ut ipsi velis esse adiumento, quo rationibus suis consulere possit.</s>
					<s n="13" xml:lang="la" type="auto">Videtur nobis sane bonus vir, inopia rerum premitur, uxori ac liberis consultum vellet.</s>
					<s n="14" xml:lang="la" type="auto">Gessit se apud nos (quantum intelligere potuimus) honeste ac sancte.</s>
					<s n="15" xml:lang="la" type="auto">Non dubitamus, quin ipsi adfuturus sis; voluimus tamen ad preces suas ipsum tibi scripto commendare <foreign xml:lang="el">σθμμθστςν</foreign> meorum ac meo nomine.</s>
					<s n="16" xml:lang="la" type="auto">Constat nobis de tuo candore et erga exules Christi beneficentia; igitur pluribus opus esse non existimamus rogantes interim, ut bonus hic vir sentiat nostras preces apud te valere.</s>
					<s n="17" xml:lang="la" type="auto">Nova haec, quae sequuntur, adscripsi; dudum misissem; sed d. Martinus aiebat te ea a legato Gallico recepturum, tandem voluit, ut ad te scriberem.</s>
					<s n="18" xml:lang="la" type="auto">Venerunt ex aula papistica a quodam, ut ait, qui consiliis interfuit.</s>
					<s n="19" xml:lang="la" type="auto">Ea sunt huiusmodi:</s>
				</p>
				<p>
					<s n="20" xml:lang="la" type="auto">Cardinalis Moron mittitur legatus a pontifice ad regem Romanorum, ut intersit dietae Augustanae, in qua Caesariani auxilio pontificis per dicti cardinalis assistentiam multa et magna sibi promittunt; is enim cum ampla facultate sibi a pontifice concessa proficiscitur et Romae et in Italia omnibus Caesaris negotiis praeest eaque omnino dirigit.</s>
					<s n="21" xml:lang="la" type="auto">Est vero haec certissima coniuratio facta inter Caesarem, regem Angliae, regem Romanorum, pontificem, immo nonnullos etiam principes imperii, qui in obedientia Romanae ecclesiae permanserunt, contra principes evangelicos, quos omnino oppressum et hanc diaetam certissimum illorum exitium fore sibi persuadent.</s>
					<s n="22" xml:lang="la" type="auto">Et revera adparet aliquid magni mali illis impendere, si secreta ista coniuratio effectum habuerit.</s>
					<s n="23" xml:lang="la" type="auto">Rex Romanorum, qui illius etiam est particeps, miser non intelligit rem totam contra se principaliter esse susceptam.</s>
				</p>
				<p>
					<s n="24" xml:lang="la" type="auto">Rex enim Angliae, qui omnem favorem a pontifice expectat, in capite libri hoc exigit secreto, ut dictus pontifex debeat illi omne auxilium praestare, ut ad successionem imperii facilius pervenire possit.</s>
					<s n="25" xml:lang="la" type="auto">Quod si faciat, se affines illius remuneraturum et multa illis bona in regno Neapolitano daturum promittit.</s>
					<s n="26" xml:lang="la" type="auto">Atque sunt ista inter illos secretissima.</s>
				</p>
				<p>
					<s n="27" xml:lang="la" type="auto">Ab hac coniuratione tam principes evangelici quam caeteri, quibus libertas Germaniae cara est, diligenter sibi cavere et supra dicta attentissime considerare debent, atque inprimis rex Bohemiae, qui propter amicitiam, quam putat esse inter dictum cardinalem et patrem suum, nihil sibi timet.</s>
					<s n="28" xml:lang="la" type="auto">Sed si consideret, quod ante dictum est, istum negotiis Caesaris in Italia praeesse et regis Angliae in ducatu Mediolanensi subditum esse, et quod sperat Caesaris et dicti regis Angliae auxilio summum pontificatum se aliquando adepturum et ad haec (quod caput est et certissimum argumentum), quod Caesar nullo modo religionem curat, quam tamen in omnibus actionibus suis, ut in ista, ambitioni suae semper praetexuit, ut simplicibus hominibus et credulis facilius imponeret, dictus rex Bohemiae et caeteri omnes Germaniae principes sibi cavere et de rebus suis libertateque cogitare debebunt.</s>
					<s n="29" xml:lang="la" type="auto">Ad haec cardinalis Polus Anglus, qui quam bono animo in omnes Germanos esset, superioribus diebus aedita contra illos oratione ostendit, et dictus Moron sunt amicissimi et tanquam fratres.</s>
				</p>
				<p>
					<s n="30" xml:lang="la" type="auto">Itaque inter illos constitutum est, ut tabellarios ordinarios habeant, quos ultro citroque ad se mittent et remittent, ut communi consilio rem gerant.</s>
					<s n="31" xml:lang="la" type="auto">Ex ista etiam intelligentia reges Romanorum et Bohemiae possunt coniicere, quid sibi immineat.</s>
					<s n="32" xml:lang="la" type="auto">Sed ad istam coniurationem debilitandam nihil in praesentia efficacius esse videtur, quam si principes omnes, de quorum rebus et libertate agitur, diaetam Augustanam directe vel indirecte non assistendo inutilem reddant.</s>
				</p>
				<p>
					<s n="33" xml:lang="la" type="auto">Fides horum penes autorem erit.</s>
				</p>
				<p>
					<s n="34" xml:lang="la" type="auto">Iam nihil restat, quam ut ecclesiae Christi nobisque diu vivas incolumis.</s>
					<s n="35" xml:lang="la" type="auto">Tuum in Apocalypsin laborem videre gestimus.</s>
					<s n="36" xml:lang="la" type="auto">Saluta nomine meo d. Bibliandrum, d. Pellicanum, d. Gvaltherum.</s>
					<s n="37" xml:lang="la" type="auto">Salutant te Grubilius et Ruͤgerus.</s>
					<s n="38" xml:lang="la" type="auto">Datae Scaffhusii 4. kalendas aprilis anno 1555.</s>
				</p>
				<p>
					<s n="39" xml:lang="la" type="auto">Tuus ex animo Simpertus Vogt.</s>
				</p>
				<p>
					<s n="40" xml:lang="la" type="auto">Insigni candore, doctrina ac pietate viro d. Heinrycho Bullingero, ecclesiae Tigurinae pastori fidelissimo, fratri ac domino in Christo charissimo.</s>
					<s n="41" xml:lang="la" type="auto">Tiguri.</s>
				</p>
				<p>
					<s n="42" xml:lang="de" type="auto">Zürich.</s>
				</p>
			</div>
		</body>
	</text>
</TEI>
