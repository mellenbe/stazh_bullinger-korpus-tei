<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4631">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4631</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Vidi postremas tuas in Ieremiam lucubrationes, colendissime pater ac compater, domino Steigero missas et ex parte dedicatas; ostendit enim eas mihi; scribet ipse tibi et gratias aget.</s>
					<s n="3" xml:lang="la" type="auto">Quod ad me, te audio misisse exemplar, nondum accepi; aut enim in itinere adhuc est aut Kunigsfeldę detinetur.</s>
					<s n="4" xml:lang="la" type="auto">Accipiam tamen, ut spero, brevi et nihilominus tibi nunc multas et ingentes ago gratias.</s>
					<s n="5" xml:lang="la" type="auto">Cuperem valde, ut Ieremiae ipsam captivitatem, et quae praecesserunt, describenti et deploranti subiungeres nunc Danielem, mirificum illum polyhistorem, per quem deus in ipsa captivitate tanta aedidit et miracula et oracula.</s>
					<s n="6" xml:lang="la" type="auto">Cupiunt petuntque hoc mecum multi pii fratres, qui et dominum pro salute tua orant, ut diu adhoc laboribus tuis frui possint.</s>
					<s n="7" xml:lang="la" type="auto">Aedidisti, cum iuvenis adhuc esses, specimen aliquod lucubrationum deinceps in hunc quoque prophetam aedendarum, dum disputabilem illum nodum de hebdomadis eius dissolvisti.</s>
					<s n="8" xml:lang="la" type="auto">Speramus ergo fore, ut nunc senior totum illum nobis prophetam exhibeas.</s>
				</p>
				<p>
					<s n="9" xml:lang="la" type="auto">Scio te iam pridem exposuisse illum pro concione publica et collegisse tibi quaedam in illum; ea ut communia nunc per typos facias nobis quoque universis, iam pridem desyderamus, nunc vero petimus etiam et flagitamus.</s>
					<s n="10" xml:lang="la" type="auto">Quod res alias concernit, scribo quaedam ac fratrem, quae tibi communicabit.</s>
				</p>
				<p>
					<s n="11" xml:lang="la" type="auto">Unum hoc te scire volo, quod a rege Navarrae per nobilem quendam ex Geneva et ditione nostra quoque accersentur ministri in Galliam et magnus speratur profectus.</s>
					<s n="12" xml:lang="la" type="auto">Nudiustertius quidam Georgius Cornelius, vir doctus et industrius, qui Rotuli ministrum egerat, una cum illo nobile hic fuit veniamque discessus a senatu petiit estque cum honorario et congratulatione multa atque testimonio amplissimo dei gratiae commissus et dimissus.</s>
				</p>
				<p>
					<s n="13" xml:lang="la" type="auto">Potes inde coniicere, quid de Gallia sperandum.</s>
					<s n="14" xml:lang="la" type="auto">Ex Badena expectamus nunc quotidie nova.</s>
				</p>
				<p>
					<s n="15" xml:lang="la" type="auto">Enecant me tantum non putida illa pacis proposita media, in quibus audio missam non semel sanctam vocari eosque, qui eam habent, obstringi, ne deinceps possint illam reiicere, etiamsi aliquando illuminentur.</s>
					<s n="16" xml:lang="la" type="auto">Offensi sunt nostri graviter nuper, cum discessus comitiorum audiretur.</s>
				</p>
				<p>
					<s n="17" xml:lang="la" type="auto">Legati excusarunt frigide satis scribam haec ipsis non sic consulentibus obtrusisse et supposuisse.</s>
					<s n="18" xml:lang="la" type="auto">Velim, velim non recipi illa, ne detur hostibus denuo occasio per haec et alia imprudentiae et timiditatis nostrae opera nos, imo veritatem ipsam suggilandi.</s>
				</p>
				<p>
					<s n="19" xml:lang="de" type="auto">Es verdrühst mich und Mengen Bidermann Blut leiden übel, dass Gott dem heillosen tätigen Daleme ein gut Jahr gebe.</s>
					<s n="20" xml:lang="la" type="auto">Expostulabo cum nostris legatis, quam primum redierint; dann ich hans erst noch irem abscheid recht vernon.</s>
					<s n="21" xml:lang="la" type="auto">Olfeci quidem iam pridem talia ex tuis literis, sed articulorum copia mihi ante lectum discessum fieri non potuit, et callide legati dissimulaverunt haec hactenus.</s>
					<s n="22" xml:lang="de" type="auto">Ist der Sache noch jenen Zraten und Zuhelfen bei den Eueren, so tuns; wir wenden hier auch unser bestes Tun.</s>
				</p>
				<p>
					<s n="23" xml:lang="la" type="auto">Domino te cum tuis omnibus commendo, quos meo nomine salutabis.</s>
					<s n="24" xml:lang="la" type="auto">Salutant te socer, Zehenderi, Fellenberg, Musculus amici et fratres omnes.</s>
				</p>
				<p>
					<s n="25" xml:lang="la" type="auto">Bernae 13. ianuarii 1561.</s>
				</p>
				<p>
					<s n="26" xml:lang="la" type="auto">H[allerus] tuus.</s>
				</p>
				<p>
					<s n="27" xml:lang="la" type="auto">Clarissimo viro d. Heinrycho Bullingero, Tiguri ae ecclesiae vigilantissimo antistiti, domino suo honorando et compatri charissimo.</s>
				</p>
			</div>
		</body>
	</text>
</TEI>
