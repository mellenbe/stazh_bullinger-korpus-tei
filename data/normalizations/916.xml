<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization916">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #916</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Si vales, bene est; ego quidem valeo.</s>
					<s n="2" xml:lang="la" type="auto">Etsi perpaucis ante diebus dederam ad te literas pluribus verbis scriptas, quibus declaraveram, quo consilio omnia a me agerentur, et quid etiam tibi faciendum arbitrarer; tamen cum Petrus Martyr, vir tui amantissimus, istuc scriberet, sine mea epistola eius ad te literas venire nolui.</s>
					<s n="3" xml:lang="la" type="auto">Iisdem igitur de rebus te, mi praeceptor, etiam atque etiam hortor, quibus superioribus literis sum hortatus, ut in ea provincia, quam benigne in te suscepisti, obeunda sedulo pergas.</s>
					<s n="4" xml:lang="la" type="auto">Principi omnino dixi, te expectationem nostram diutius suspensam non retenturum, quam ad iam proximas nundinas Francofordianas.</s>
					<s n="5" xml:lang="la" type="auto">Quare, praestantissime vir, etiam atque etiam vide ne rem longius differas, in eo praesertim exolvendo nomine, cuius cum optima iam pars sit abs te expuncta, tum reliqua tibi expeditu est facillima.</s>
					<s n="6" xml:lang="la" type="auto">Quid multa?</s>
				</p>
				<p>
					<s n="7" xml:lang="la" type="auto">Iustasne eorum querelas sustinere poteris?</s>
					<s n="8" xml:lang="la" type="auto">qui te, dico, non appellant, sed plane flagitant, idque suo iure, quando fidem ipsis priori ad regem aeditione obstrinxisti, tuis etiam ad me literis humanissime confirmasti, te ad assem exoluturum esse quidquid unquam nobis spospondisses.</s>
					<s n="9" xml:lang="la" type="auto">Tune igitur istam spem, imo vero hanc quam in manibus habes gloriam, tibi vel turpiter eripi, vel turpius etiam perire, sines?</s>
					<s n="10" xml:lang="la" type="auto">Non sines, opinor, si tuos sensus bene cognitos omnes habeo.</s>
					<s n="11" xml:lang="la" type="auto">Scio enim et quam officio constantiaeque tuae deesse nolis, et quibus nomen tuum virtutibus atque ornamentis immortalitati iam commendaris et porro commendare velis; novi animi tui gravitatem, novi altitudinem, quae nec ad inferendam iniuriam ullo modo possit adduci, neque ad referendam facile impelli.</s>
				</p>
				<p>
					<s n="12" xml:lang="la" type="auto">Quod si ad principem scripseris, fac, per deum immortalem; Roberti Scinneri et Andreae Wulloki, virorum praestantissimorum, honorifice memineris.</s>
					<s n="13" xml:lang="la" type="auto">Non loquor de praefatione in librum (quanquam id ipsum nobis esset gratissimum), sed de privata ad principem epistola: in hac velim omnes intelligant, me gratias tibi pro sua in me benevolentia egisse maximas.</s>
					<s n="14" xml:lang="la" type="auto">Nec postulo, nec omnino volo, ut quidquam aliud, quam ut nos sibi commendatos habeant, petas.</s>
				</p>
				<p>
					<s n="15" xml:lang="la" type="auto">Inprimis vero ad Alexandri commendationem velim iusta et legittima patris ipsius, viri optimi et sanctissimi, laus vocis tuae testimonio accedat; quod sane rebus ipsius studiisque longe erit consultissimum.</s>
					<s n="16" xml:lang="la" type="auto">Hoc tu salva conscientia, permagna etiam adolescentis laude facere poteris.</s>
					<s n="17" xml:lang="la" type="auto">Si librum ad nos miseris (ut te facturum spero), ad Trehernum, summum nostrum patronum, perferemus; is perpetuo in aula regis cum isto principe versatur, et res sibi tuas, atque adeo etiam nostras, non minori curae habet quam suas.</s>
					<s n="18" xml:lang="la" type="auto">Sed hoc omne tuo iudicio ac prudentiae relinquo.</s>
					<s n="19" xml:lang="la" type="auto">Laudandi principem materiam habes, spero, sufficientem.</s>
					<s n="20" xml:lang="la" type="auto">Consiliarius est regis amplissimus, et e regia prosapia natus: doctus est imprimis et evangelii studiosus, papistarum malleus, vestrae vero ecclesiae vir amantissimus.</s>
					<s n="21" xml:lang="la" type="auto">Titulum iterum ad te mitto, in hanc omnino formam: Heinricho Grayo, marchioni Dorcestriae; domino Ferrers de Grouby, Herington, Bonuyll, et Aschle, regio consiliario, c. Das ist nun jez genantes herren titel; also hat er mir in selbs zuͦ London geben.</s>
					<s n="22" xml:lang="de" type="auto">Endert nichts, tun auch nichts dazu.</s>
				</p>
				<p>
					<s n="23" xml:lang="la" type="auto">Nisi nomen principis velis adiicere; hoc liberum erit tibi et omnino integrum.</s>
				</p>
				<p>
					<s n="24" xml:lang="la" type="auto">De Heinricho<note type="margin">a.R.: "non Joh."</note> Ludlaeo Warwizensi nihil habeo certius, quam periculosissime ipsum aegrotare.</s>
					<s n="25" xml:lang="la" type="auto">Quotidie adhuc capellanum eius expecto.</s>
					<s n="26" xml:lang="la" type="auto">Hoc pro certissimo credas, rem gratissimam te illi facturum si communiter utrique describas.</s>
					<s n="27" xml:lang="la" type="auto">Titulum tamen eius plenum non habeo cognitum: nec, puto, adeo refert; semper enim aliquid lucubrationum postea illi describere poteris, quod etiam utrique forte erit gratius.</s>
					<s n="28" xml:lang="la" type="auto">Haec hactenus.</s>
				</p>
				<p>
					<s n="29" xml:lang="la" type="auto">Inter Gallos, Scotos, et Anglos omnino convenit.</s>
					<s n="30" xml:lang="la" type="auto">Devonienses optime sunt suo magno malo pacificati.</s>
					<s n="31" xml:lang="la" type="auto">Hyberni Anglis se per omnia conformes reddunt.</s>
					<s n="32" xml:lang="la" type="auto">Bulonia civitas marittima est reddita; a Gallis vero tributum penditur annuum: legati et obsides Anglorum ad sedecies centena millia coronatorum huc tulisse dicuntur, ex qua nunc pecunia monetam Anglorum renovatam iri purificatamque omnes sperant.</s>
				</p>
				<p>
					<s n="33" xml:lang="la" type="auto">Bona iam pars episcoporum de omni religione recte sentit.</s>
					<s n="34" xml:lang="la" type="auto">Huperus<note target="fn1" type="footnote"/> noster, qui Tiguri fuit, in die ascensionis domini creatus est episcopus.</s>
					<s n="35" xml:lang="la" type="auto">Sententiam in concilio dedit avunculus regis, dux Somerseti, repugnantibus ferme omnibus episcopis.</s>
					<s n="36" xml:lang="la" type="auto">Multum controversum utrinque audio de ceremoniis ac vestitu potificum, - dixissem histrionum et stultorum.</s>
					<s n="37" xml:lang="la" type="auto">Tandem obtinuit causam Hopperus; hominem de Helvetia, et imprimis ecclesia vestra, sanctius et humanius loquentem non vidi nec audivi.</s>
					<s n="38" xml:lang="la" type="auto">Scholae hic nostrae lectionibus et disputationibus omnino florent utilissimis.</s>
					<s n="39" xml:lang="la" type="auto">Matutinum tempus Galeno et Aristoteli consecravi, ita tamen ut omnia, quae discam, ad solam theologiam referam.</s>
					<s n="40" xml:lang="la" type="auto">Petro Martyri me scito, non ut discipulum, sed ut filium esse coniunctissimum; nam cum et audio illum, lubenter tum etiam eius propriam suavitatem vehementer amplector.</s>
					<s n="41" xml:lang="la" type="auto">Sum totas horas cum eo, ita ut nulla sit opus posthac unquam commendatione.</s>
					<s n="42" xml:lang="la" type="auto">Si quas Petri lectiones aut disputationes cupias legere, ad te mittam; omnes enim ad unum habeo conscriptas et a Martyre correctas.</s>
					<s n="43" xml:lang="la" type="auto">Vale, vir praestantissime.</s>
					<s n="44" xml:lang="la" type="auto">Oxoniae festinans 5. calendas iunii 1550.</s>
				</p>
				<p>
					<s n="45" xml:lang="la" type="auto">Tuae dignitati deditissimus Iohannes ab Ulmis.</s>
					<s n="46" xml:lang="la" type="auto">Viro doctrina et pietate praestantissimo d. Heinricho Bullingero, domino ac patrono suo inprimis observando.</s>
				</p>
			</div>
		</body>
	</text>
</TEI>
