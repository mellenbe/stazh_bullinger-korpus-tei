<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2069">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2069</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quid cum Serveto actum sit, nullus dum amicorum ad me scripsit; tamen ex aliis certis, imo <foreign xml:lang="el">αθτοπτοισ</foreign> cognovi ipsum 27. octobris dignas suarum blasphemiarum per ignem luisse poenas.</s>
					<s n="3" xml:lang="la" type="auto">Perstitit ad mortem usque in suis erroribus nec perpercit sanctissimae trinitati, quin eam ad ignem usque blasphemaret tricipitem<note type="margin">a.R.: tricicipitem</note> appellans bestiam.</s>
					<s n="4" xml:lang="la" type="auto">Adfuit ei ad supplicium eunti Farellus, nescio an ad id evocatus, quem spero brevi totam ad me transmissurum historiam.</s>
					<s n="5" xml:lang="la" type="auto">Quam si accepero, communicabo tibi quoque, quamvis interea minime dubitem, quin typis sit tota est actio excudenda.</s>
				</p>
				<p>
					<s n="6" xml:lang="la" type="auto">Quod res novas alias concernit, fertur apud nos Schertlium esse Augustae et dominatum suum in Burtenbach integrum iterum recepisse idque beneficio regis Ferdinandi, cuius ille nunc sequi videtur partes.</s>
					<s n="7" xml:lang="la" type="auto">De comitiis indictis idem apud nos fertur, quod et apud vos.</s>
					<s n="8" xml:lang="la" type="auto">Marchio Albertus firmata cum Augusto pace Norinbergensibus iterum infestus est, occupatam ab ipsis suam ditionem recuperat, et in maiore quam antehac unquam ipsi versantur periculo.</s>
					<s n="9" xml:lang="la" type="auto">Compositam quoque ferunt omnem controversiam, quę fuit inter Ioannem Fridericum et Augustum, Saxoniae duces, et Ioannem Fridericum omnem suam recepisse, quam prius possederat, ditionem, solam electoratus causam pendere adhuc a iudicio statuum imperialium.</s>
				</p>
				<p>
					<s n="10" xml:lang="la" type="auto">Ex Gallia nihil habemus, neque ullae ad me pervenerunt literae, quę tibi debeantur.</s>
					<s n="11" xml:lang="la" type="auto">T[uas] ad Calvinum curabo hodie.</s>
					<s n="12" xml:lang="la" type="auto">Nostrum responsum proxime ad te mittam; curabo enim describi, sicut [a me] petiisti; tu, ut promittis, Basiliensium quoque communica.</s>
					<s n="13" xml:lang="la" type="auto">Bene vale cum tuis omnibus, quos cupio salvos, dominos item fratres ac symmistas universos.</s>
					<s n="14" xml:lang="la" type="auto">Salutant vos nostri quoque.</s>
					<s n="15" xml:lang="la" type="auto">Hodie satis frequens hic est mercatus, qui facit, ut plura non possim.</s>
					<s n="16" xml:lang="la" type="auto">Datum Martino nuncupata die 1553.</s>
					<s n="17" xml:lang="la" type="auto">Bernae.</s>
				</p>
				<p>
					<s n="18" xml:lang="la" type="auto">I[oannes] Hallerus tuus.</s>
				</p>
				<p>
					<s n="19" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino ac compatri suo venerando.</s>
				</p>
				<p>
					<s n="20" xml:lang="de" type="auto">M. Heinrich Bullingerin zu Zürich.</s>
				</p>
			</div>
		</body>
	</text>
</TEI>
