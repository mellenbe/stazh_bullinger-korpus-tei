<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization141">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #141</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. in domino.</s>
					<s n="2" xml:lang="la" type="auto">Ad binas literas tuas respondeo.</s>
				</p>
				<p>
					<s n="3" xml:lang="la" type="auto">Sultzerum cum Beato vestro excidisse ab officio non mirum; novi enim illorum ingenia.</s>
					<s n="4" xml:lang="la" type="auto">Sultzerus apud nos agit, consilia varia tractat de consequenda aliqua conditione; doctoris nimirum titulum suscipiet, si illum adsequi potest, quod tamen haud credo, quod illum indepturus sit, cum nondum compleverit lectiones theologicas iuxta constitutiones academię nostrę.</s>
					<s n="5" xml:lang="la" type="auto">Et quidam candidati theologię apud nos sunt, quibus denegatur titulus, etsi compleverint (ut vocant).</s>
					<s n="6" xml:lang="la" type="auto">Beatus Argentinam descendit cum uxore et liberis ecclesiae curam fortassis priorem habiturus; sic isti homines non amittunt ecclesias, nisi certas habeant sedes, si fugiendum esset.</s>
					<s n="7" xml:lang="la" type="auto">Tales apostolos nostro habemus tempore.</s>
				</p>
				<p>
					<s n="8" xml:lang="la" type="auto">Mitto praeterea libros, quos toties a me flagitasti.</s>
					<s n="9" xml:lang="la" type="auto">Verum heus tu, quam segnes facti sumus in defendenda religione nostra vera et antiqua.</s>
					<s n="10" xml:lang="la" type="auto">Lutherani taciturniores sunt quam pisces, papistae audaciores, quam unquam fuere.</s>
					<s n="11" xml:lang="la" type="auto">Legisti librum concionatoris Augustani de misse officio, quo conatur persuadere omnibus nos insanire, falsa de sacrificio missę scripsisse.</s>
					<s n="12" xml:lang="la" type="auto">Ubi iam sunt defensores veritatis?</s>
				</p>
				<p>
					<s n="13" xml:lang="la" type="auto">Lutherani nihil audent, quia timent potestatem Caesaris, et nos in Helvetia etiam tacebimus, qui sanguine nostro testati sumus nos veritatem habere?</s>
					<s n="14" xml:lang="la" type="auto">O tempora, o mores!</s>
					<s n="15" xml:lang="la" type="auto">Quid tu agis, quid scribis, cur cessas in tam sancto negotio?</s>
					<s n="16" xml:lang="la" type="auto">Habes ingenium, habes doctrinam, habes cognitionem rerum omnium, et permittes tales contra Christi veritatem triumphare?</s>
					<s n="17" xml:lang="la" type="auto">Quid Theodorus noster agit? dormitatne?</s>
					<s n="18" xml:lang="la" type="auto">Ne dicas: periculo non carebit iis hominibus respondere, aut: Quid ad nos, quę illi scribunt?</s>
					<s n="19" xml:lang="la" type="auto">Sumus pastores Helveticis ecclesiis solummodo praefecti?</s>
					<s n="20" xml:lang="la" type="auto">Veritas perpetuo habuit hostes et habitura est.</s>
				</p>
				<p>
					<s n="21" xml:lang="la" type="auto">Tu igitur delibera cum fratribus, ne hostes evangelii perpetuo seducant simplices.</s>
					<s n="22" xml:lang="la" type="auto">Augustani non audent scribere, etsi clament contra oppressores veritatis.</s>
					<s n="23" xml:lang="la" type="auto">Iam videmus, quid Interim illud pepererit: hoc est, omne malum invehet in ecclesiam catholicam, errores revocabit, superstitionibus fenestram aperiet omnibus et maiores excitabit, quam unquam fuerunt.</s>
				</p>
				<p>
					<s n="24" xml:lang="la" type="auto">De Argentina nihil certi audimus.</s>
					<s n="25" xml:lang="la" type="auto">Bucerus nihil scribit neque alii fratres.</s>
					<s n="26" xml:lang="la" type="auto">Sevenus in carcerem coniectus est propter Gallię regem; reliqui mussitant neque audent libere quicquam dicere.</s>
					<s n="27" xml:lang="la" type="auto">Barones de Bütsch et Henneberg et alii, qui evangelio adhęrent, coguntur ferre militem absumentem omnia.</s>
				</p>
				<p>
					<s n="28" xml:lang="la" type="auto">Dominus avertat a nobis hanc pestem.</s>
					<s n="29" xml:lang="la" type="manual">Amen.</s>
					<s n="30" xml:lang="la" type="auto">Basileę 1548 mense Iunio.</s>
				</p>
				<p>
					<s n="31" xml:lang="la" type="auto">T(uus) Gastius raptim.</s>
				</p>
				<p>
					<note type="address">[Adresse:]</note>
					<s n="32" xml:lang="la" type="auto">Doctissimo viro D. Heinrycho Bullingero, Tigurinae ecclesię pastori vigilantissimo, amico suo syncero.</s>
					<s n="33" xml:lang="de" type="auto">Zürich.</s>
				</p>
			</div>
		</body>
	</text>
</TEI>
