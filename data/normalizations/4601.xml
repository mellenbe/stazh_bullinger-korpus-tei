<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization4601">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #4601</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Salutem, quam solidam nobis et ęternam attulit unigenitus ille, qui est in sinu dei patris et nunc etiam in gremio hominis, sed virginis matris, Iesus Christus, deus et homo, quem valde precor, ut tibi tuęque domui largissimam cęlestium donorum suorum benedictionem de pleno copię suę cornu affatim fundat, quo sint vobis novi huius anni auspicia longe faustissima nec minus felix progressus pariter et exitus.</s>
					<s n="2" xml:lang="la" type="auto">Dedi ad te nuper M[atthiae] Scheucii et Hoseri, communium amicorum literas, quas nihil dubito te accepisse, et nudius quartus Augustanus quidam tabellio isthuc profecturus hac transiit, verum nec ullas mihi a quoquam literas attulit nec unquam mihi antea, quod quidem sciam, conspectus fuit et compellavit tamen me, si quid forte scribere animus sit, recte se curaturum promittens.</s>
					<s n="3" xml:lang="la" type="auto">Ego vero in tanta fraudis et perfidię licentia non ausus fui epistolas, quas paratas iam et absolutas habebam, ei committere, Constantiam illas missurus, unde tutius Augustam per spectatę fidei homines perferri solent.</s>
					<s n="4" xml:lang="la" type="auto">Fac sciam, num tecum quoque fuerit; nam ad Tigurum qu sdam literas se habere affirmabat; nomen viro est Leonardo Schnider.</s>
					<s n="5" xml:lang="la" type="auto">De Galli tam subita morte cognoscere ex te cupio, ecquanam occasione acciderit.</s>
				</p>
				<p>
					<s n="6" xml:lang="la" type="auto">Navarrum nonnulli timent iam gubernaculis admotum spe multo inferiora praestiturum, qui sublimia tamen prius et digna christiano principe visus sit meditari, nimirum ante regis obitum a Guisianis fascinatum ac circumventum.</s>
					<s n="7" xml:lang="la" type="auto">Sed dominus est, qui solus omnia pro suę erga nos paternę voluntatis dispensatione clementer moderabitur, quem ut propicium habeamus, per natum nobis puerum et datum filium facile ac feliciter continget, modo in hunc tota coniecta fiducia et veteri homine exuto in vitę novitate ambulemus sublatis identidem puris manibus et supplicibus votis ad regnantem nunc illum in potissimis bonis patris sui; tam enim negare nihil nobis poterit, quam cunctum se nobis lubentissime impendit; cui sit honor et gloria in sęcula.</s>
					<s n="8" xml:lang="la" type="manual">Amen.</s>
					<s n="9" xml:lang="la" type="auto">Magno desyderio ex amicorum literis ut resciscam expecto de Wirtempergicis istis et Brandenburgensibus motibus, an et quomodo sint tranquillati; nam de illis nunc apud nos magnum silentium.</s>
					<s n="10" xml:lang="la" type="auto">Ex Gallia si quid porro certi habes, ne me, obsecro, cęles.</s>
				</p>
				<p>
					<s n="11" xml:lang="la" type="auto">Sunt, qui dicant cardinalem Lotharingum rege adhuc animam agente fuga sibi consuluisse huncque etiam fratres secutos; alii contra superstite etiamnum rege capita quędam reformationis Gallię delineata fuisse affirmant idque sciente et consentiente Navarro, quibus adhuc stare ex pacto opporteat; alii alia quędam, ut fieri solet, iactitant.</s>
					<s n="12" xml:lang="de" type="auto">Es sagt jeder und glaubt gern in denen Sachen, was er gern wollte, das war wahr.</s>
				</p>
				<p>
					<s n="13" xml:lang="la" type="auto">Verum tu iam vel habes vel habebis propediem certiora; ea, qualincunque sunt aut erunt, ut quam primum ad me perscribas, multum te obsecro.</s>
					<s n="14" xml:lang="la" type="auto">Ego dominum supplicabundus interpellabo, ut regnum hoc, cuius rex blandiente hunc in modum Romano pontifice christianissimi titulo ornatus est, quum nihil esset minus, nunc favente summo pontifice nostro Christo porro tales experiatur reges, qui non tam vocentur quam re ipsa vere sint, si non christianissimi, vere tamen christiani, qui filium dei osculentur, eum <foreign xml:lang="el">α και ς</foreign>, regem regum et dominum dominantium agnoscant eique cum timore serviant et cum tremore exultent ac pomerias regni ipsius quam latissime pro virili proferant.</s>
					<s n="15" xml:lang="la" type="auto">De exitu imminentium nunc Helveticorum comitiorum, magna est multorum expectatio.</s>
				</p>
				<p>
					<s n="16" xml:lang="la" type="auto">Paganos certe illos audimus solita insolentia pergere nec pilo adhuc mitiores factos; verum cicurare horum ferocia facile poterit agnus ille mansuetissimus aut certe edomare fortissimus noster leo Iesus Christus de tribu Iuda, agnum si agnoscere nolint.</s>
					<s n="17" xml:lang="de" type="auto">Man sagt von grausamem Wüten, Rasen, Toben, Vorspeien mit Hagel und Strahl etlicher, die da gar trotzlich traut, es müsse alles brechen oder der alte Glaube bald wiederum empor kommen.</s>
				</p>
				<p>
					<s n="18" xml:lang="la" type="auto">Qui utinam cum Caiapha non a semetipsis hoc dicant, sed, quid de religione non antiqua solum, sed omnium etiam prima futurum sit, ignorantes vaticinentur, hanc nempe brevi emersuram ac totam Helvetiam, quaqua patet, prorsus occupatam.</s>
					<s n="19" xml:lang="de" type="auto">Ach, das gebe der Liebe, gütig, getrauen und stark Gott, der alles vornehmen seiner finden alles oft und dick nicht allein zu nickten gemacht, sondern gleich zum Widerspiel hat geraten lassen, der den Grimmen, Reisenden, ganz blutdürstigen Wolff Saulum, der die Gläubigen zu Damasco alle aufessen, gefänglich hinweg führen und zum Tod überlieferen Welt, ein so ganz Zams, gütiges und sanftmütiges Schäflein in die State Verein liess, das er jetzt selbst gefangen und erwirkt zu werden alles hitzig begehrt um des Herren Christi willen, den er allererst in seinen liebsten gliedern würgen und gar austilcken wollte.</s>
					<s n="20" xml:lang="de" type="auto">Mir fehlt oft ein, wenn man sich alles ganz grausam zerzerrt und sperrt und es sich allenthalb hier dermassen erschrecklich ansehen lässt, alles wird und müsse es alles zu Grund und Scheitern gehen, wie die Fetzen-und Haderlumpensammler auf den Gassen schreien: je böser, je besser, et quod venti max desituri vehementissime spirant, und wann ein Ding aufs höchste kommt, das es brechen und fallen muss.</s>
					<s n="21" xml:lang="la" type="auto">Ita dominus desperatis rebus, quum iam nullę hominum vires, nulla sapientia, nullę opes possunt opem ferre, velut <foreign xml:lang="el">θεοσ απο μηχανησ επιφανεισ</foreign> praesentissimo auxilio adesse solet.</s>
					<s n="22" xml:lang="la" type="auto">Quamquam interim vehementer me terret nostrorum ingratitudo et vita ad nihil minus quam ad evangelii regulam, qua adeo gloriamur, exęquata, ne forte matura iam sit divinę ultioni.</s>
					<s n="23" xml:lang="la" type="auto">Fluctuo igitur inter spem et metum<note target="fn1" type="footnote"/>, etsi illa hunc plęrumque vincit, quum a nostra malicia ad causę bonitatem et gloriam nominis dei, cuius ipse non potest non habere rationem, oculos confidentius deflecto.</s>
					<s n="24" xml:lang="la" type="auto">Sed vale iam adeoque diligenter, ut valeas, cura.</s>
				</p>
				<p>
					<s n="25" xml:lang="la" type="auto">Gratulamur magnopere, quod meliuscule habere cęperis; verum non cessabunt vota nostra apud dominum, donec integram consequutus sis salutem, quam tibi author sempiternę salutis nostrę Christus quamprimum largiatur.</s>
					<s n="26" xml:lang="la" type="manual">Amen.</s>
					<s n="27" xml:lang="la" type="auto">Salutabis meis verbis multum honorifice amicos et fratres nostri in domino amantes, symmystas tuos omnes cum scholę vestrę professoribus, quibus singula fausta ineuntis novi anni initia totis animis precor cum omnibus felicitatibus eius anni, quem domino acceptum ut praedicaret, Iesus Christus in mundum hunc venit.</s>
					<s n="28" xml:lang="la" type="auto">Vicissim autem magnopere a vobis contendo, ut vestra <foreign xml:lang="el">ευλογια</foreign> apud gratię thronum perpetuo me iuvet atque felicitet.</s>
					<s n="29" xml:lang="la" type="auto">Bene vale.</s>
				</p>
				<p>
					<s n="30" xml:lang="la" type="auto">Pridie calendas ianuarii 1560.</s>
				</p>
				<p>
					<s n="31" xml:lang="la" type="auto">T[uus] Ambr[osius] Bl[aurerus].</s>
				</p>
				<p>
					<s n="32" xml:lang="la" type="auto">Imprudentia mea accidit, ut priore pagina non recta versa errorem admiserim</s>
				</p>
				<p>
					<note>[Die Bemerkung bezieht sich darauf, dass der Brief auf der 2. Seite des Bogens begonnen ist; Seite 1 ist leer, 2 u. 3 beschrieben, 4 Adresse.]</note>
					<s n="33" xml:lang="la" type="auto">Clarissima doctrina pietateque viro d. Heinricho Bullingero, multum sibi colendo longeque charissimo fratri.</s>
					<s n="34" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
