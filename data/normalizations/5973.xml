<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5973">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5973</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Gratias tibi ago, quas possum maximas, honorande et colende d. compater, pro omni illa benevolentia et beneficentia, qua me meosque nuper, cum illic apud vos essemus, excepisti; dominum oro, ut is tibi rependat et suo te tuosque amore quoque prosequatur.</s>
				</p>
				<p>
					<s n="3" xml:lang="la" type="auto">Quod ad me attinet, vellem mihi quoque occasionem referendae gratitudinis, quod ut spero aliquando fiet, dari.</s>
				</p>
				<p>
					<s n="4" xml:lang="la" type="auto">Quod ad res nostras attinet<note type="misc">gestrichen?</note>, puto te interea ex illis, quas ad fratrem nuper scripsi, intellexisse, quid Genevenses hic egerint et quid ipsis responsum sit.</s>
				</p>
				<p>
					<s n="5" xml:lang="la" type="auto">Ego spero fore, ut morte Sabaudi, quicquid inde vel ipsis vel nobis periculi imminet, auferatur.</s>
				</p>
				<p>
					<s n="6" xml:lang="la" type="auto">Testantur enim omnes, quotquot inde veniunt, ut Beza hoc quoque suis ad me literis confirmat, morbum illius ita recruduisse, ut vitae spes nulla fere supersit.</s>
				</p>
				<p>
					<s n="7" xml:lang="la" type="auto">Dominus faciat, quod ipsi bonum et nobis salutare visum fuerit.</s>
				</p>
				<p>
					<s n="8" xml:lang="la" type="auto">Caeterum de rebus Gallicis non opus est, ut scribam quicquam, cum sciam te his diebus per Linerum Sangallensem multas accepisse literas, in quibus de singulis hisce certior factus es.</s>
				</p>
				<p>
					<s n="9" xml:lang="la" type="auto">Accedunt nunc alterae istae, quas meis adiunctas d. Beza ad me misit, ex quibus plura cognosces; nisi enim scirem illum eadem tibi scribere, quę et mihi scripsit, mea huc transscribere vellem.</s>
				</p>
				<p>
					<s n="10" xml:lang="la" type="auto">Sabaudicum nostrum negotium valetudine principis pendet; neque enim ex quo laborare cepit, ab eo responsum ullum datum est.</s>
				</p>
				<p>
					<s n="11" xml:lang="la" type="auto">Nos interea amisimus optimum et integerrimum virum d. Crispinum Vischerum; obiit etiam paulo ante ipsum d. Petrus Stürlerus, idem quoque gravissimus senator.</s>
				</p>
				<p>
					<s n="12" xml:lang="la" type="auto">Ita respublica nostra amissione talium virorum non parum concutitur; dominus substituat alios pios fortes et prudentes et nos in gratia sua conservet!</s>
				</p>
				<p>
					<s n="13" xml:lang="la" type="auto">D. Musculo pię memoriae substitutus est Benedictus Aretius noster, pius et modestus vir; venerat in electionem quoque d. Hyperius et Abrahamus Musculus; Hyperium autem non putarunt nostri inde evocandum, cum plus illic quam hic prodesse possit.</s>
				</p>
				<p>
					<s n="14" xml:lang="la" type="auto">Abrahamum vero Tunensi ecclesiae, quę post nostram praecipua est in ditione hac, praefecerunt.</s>
				</p>
				<p>
					<s n="15" xml:lang="la" type="auto">Benedicto vero surrogatus est Valentinus Ampelander, Musculi gener, vir valde doctus, pius et modestus, et qui totus noster est.</s>
				</p>
				<p>
					<s n="16" xml:lang="la" type="auto">Ita nobis iterum per gratiam domini mediocriter bene provisum est.</s>
				</p>
				<p>
					<s n="17" xml:lang="la" type="auto">Ochini me senis miserię, senii et delirii inprimis valde miseret; recte vero a vestris factum est, quod tanta severitate infamię huius notam ab ecclesia vestra absterserint.</s>
				</p>
				<p>
					<s n="18" xml:lang="la" type="auto">Dominus nos ab eiusmodi ingeniis et spiritibus custodiat et in veritate sua magis ac magis confirmet et conservet.</s>
				</p>
				<p>
					<s n="19" xml:lang="de" type="auto">Amen.</s>
				</p>
				<p>
					<s n="20" xml:lang="la" type="auto">Salutem dic tuis omnibus meo nomine simulque gratias age pro omnibus officiis et beneficiis mihi praestitis, inprimis Iohanni Rodolpho tuo, qui, priusquam discederem, perdices aliquot mihi misit, pro quibus ei propter imminentem discessum gratias agere non potui.</s>
				</p>
				<p>
					<s n="21" xml:lang="la" type="auto">Salutat vos quoque mea uxor.</s>
				</p>
				<p>
					<s n="22" xml:lang="la" type="auto">Bernae 14. decembris 1563.</s>
				</p>
				<p>
					<s n="23" xml:lang="la" type="auto">Ioh[annes] Hallerus tuus.</s>
				</p>
				<p>
					<s n="24" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.</s>
				</p>
			</div>
		</body>
	</text>
</TEI>
