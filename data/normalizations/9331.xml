<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9331">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9331</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Ut aquae tibi tuae sint saluberrimae, etiam atque etiam dominum precor, reverendissime d. pater.</s>
					<s n="3" xml:lang="la" type="auto">Mitto hic iudicii Thusciani relationem ad communitates nostras ad postulata Helvetiorum legatorum.</s>
					<s n="4" xml:lang="la" type="auto">Quid heri ubique ad eam sit decretum, sciri nondum potest.</s>
					<s n="5" xml:lang="la" type="auto">Crastino enim demum, ubi iterum consederint, suffragia popularia comportabuntur.</s>
					<s n="6" xml:lang="la" type="auto">Mirum est, si eiusmodi commiserunt exules et profugi nostri, pro illis ullorum hominum patrocinia extare.</s>
				</p>
				<p>
					<s n="7" xml:lang="la" type="auto">Paucissimis mecum egit et quidem opinione amicius amplissimus ille vir d. quaestor Thomanus, et nisi variis curis et negociis districtus semper fuisset, mens illi fuit me convenire et verbosius mecum commentari de singulis; sed et literis in via ad me scriptis submonuit, cum in reditu ad vos esset: esse plures quosdam honestos viros, qui dicant concionatores Rhetiae non levem harum turbarum sustinere culpam.</s>
					<s n="8" xml:lang="la" type="auto">Deum immortalem!</s>
					<s n="9" xml:lang="la" type="auto">Nosne in culpa sumus ideo, quod docemus iustitiam esse servandam; eos autem, qui in culpa sunt, nos accusare, quorum artes ne terra quidem ferre amplius potuit?</s>
					<s n="10" xml:lang="la" type="auto">Respondi d. quaestori prolixe: 'Si sumus tales, cur magistratus nos non punit?'</s>
					<s n="11" xml:lang="la" type="auto">Sed quia nos m[agistratum] incusamus, forsan culpa in alios transferetur.</s>
					<s n="12" xml:lang="la" type="auto">Sed quid opus est ambigere, quis in culpa sit?</s>
					<s n="13" xml:lang="la" type="auto">Legatur haec accusatio, quam mitto; cognoscantur causae illorum diligentius, qui se tam isontes esse gloriantur, nec difficile erit vel caeco perspicere, quae sit harum turbarum vera causa et origo.</s>
					<s n="14" xml:lang="la" type="auto">Ita certe lupus ovem et accusat et condemnat.</s>
					<s n="15" xml:lang="la" type="auto">Comparebimus brevi in proximis comitiis et rogabimus dominos: si tales simus, e medio nos tollant pro merito; sin secus, nos deffendant et innocentiae nostrae testimonium ferant.</s>
				</p>
				<p>
					<s n="16" xml:lang="la" type="auto">Audiemus, ubi sint illi honesti viri, qui sordes suas nostra innocentia tegere conantur.</s>
					<s n="17" xml:lang="la" type="auto">Hodie iudices iterum Thusciani conveniunt: paucos vero post dies dilabentur.</s>
					<s n="18" xml:lang="la" type="auto">Stat illis reformare impium quorundam bonorum in Valle Tellina abusum, utque pari lance stipendiis fruantur utriusque professionis ministri.</s>
				</p>
				<p>
					<s n="19" xml:lang="la" type="auto">Haec ocyssime 1573. 25. maii noctu.</s>
				</p>
				<p>
					<s n="20" xml:lang="la" type="auto">Salutant amplitudinem tuam d. consul, d. Campellus, d. Pontisella, d. Bonettus, d. Carolus, d. Victor et tota synodus nostra, quae feliciter exiit et tibi omnia fausta ex animo precatur.</s>
				</p>
				<p>
					<s n="21" xml:lang="la" type="auto">Curię Rhaetorum.</s>
				</p>
				<p>
					<s n="22" xml:lang="la" type="auto">Tuae amplitudini subiectissimus Th[obias] Ic[onius].</s>
				</p>
				<p>
					<s n="23" xml:lang="la" type="auto">Amplissimo omnique genere virtutis praeclarissimo viro d. d. Heinrycho Bullingero, Tigurinae ecclesiae antistiti et episcopo primario et vigilantissimo, domino suo singulari observantia colendissimo.</s>
					<s n="24" xml:lang="de" type="auto">Zürich.</s>
				</p>
			</div>
		</body>
	</text>
</TEI>
