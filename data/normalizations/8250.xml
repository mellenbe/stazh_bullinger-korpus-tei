<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8250">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8250</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Lectis literis tuis statim Nęvianum illud mihi in mentem venit: Lętus sum laudari me, pater, abs te laudato viro<note target="fn1" type="footnote"/>.</s>
					<s n="3" xml:lang="la" type="auto">Simul vero persensi mihi stimulos adhiberi ad ea persequenda, quorum aliquod specimen videor edidisse.</s>
					<s n="4" xml:lang="la" type="auto">Sed et benevolentia illa tua, quam abunde testaris, mihi sane omni stimulo acrior est.</s>
					<s n="5" xml:lang="la" type="auto">Utinam vos laudatos viros imitari et, quantulumcunque est, quod a domino accepi, in communem ecclesię utilitatem conferre possim; nihil enim mihi magis in votis fuit quam ut otium, quoties illud nactus sum, et operam meam in re aliqua utili collocarem.</s>
					<s n="6" xml:lang="la" type="auto">Toto isto decennio, quo mihi nunc in Angliam excurrendum, nunc in Gallia perreptandum nostręque nationi hic atque illic opera danda fuit, nihil sane temporis superfuit, quod libris et masuetioribus studiis impenderem.</s>
					<s n="7" xml:lang="la" type="auto">Nunc mihi ex tempestatibus illis et naufragio gravi erepto si quę a concionibus et prolectionibus succisivę horę datę fuerint, nihil omnino iucundius erit quam eas illi operi, ad quod me incitas, devovere.</s>
					<s n="8" xml:lang="la" type="auto">Cyprianus est mihi nunc prę manibus; quem ubi absolvero, de cęteris una consilium capiemus.</s>
					<s n="9" xml:lang="la" type="auto">Tertullianum, ut iam antea coeperat, tractandum suscepit Beza noster et nonnullis quoque aliis, ut otio ratio feret, manum adhibebit.</s>
					<s n="10" xml:lang="la" type="auto">Biblia nostra Gallica me nunc aliquantum avocant, sed non impedient, ut spero, quominus in instituto perseverem, nec etiam solicitudines, quibus interdum distrahor, nec rei familiaris cura me, ut arbitror, avocabunt.</s>
					<s n="11" xml:lang="la" type="auto">Est mihi adhuc uxor in Gallia, quę interclusis itineribus se huc recipere non potest, est et filius maior natu, qui initio postremi huius belli Tholosę mortis periculum evasit; ubinam sit, plane ignoro nec quidquam literarum iam a duobus annis ab ipso accepi.</s>
					<s n="12" xml:lang="la" type="auto">Inter Bigerrones tamen ad Pyrenęi radices esse audio apud nobiles quosdam, qui eum religionis nomine exceperunt.</s>
					<s n="13" xml:lang="la" type="auto">Duo iuniores sunt apud me, quorum alterum summa difficultate recepi ex Aurelia, alterum ex Inferiore Germania evocavi.</s>
					<s n="14" xml:lang="la" type="auto">De isto, qui trium minimus est, ego consilium abs te, nisi molestum est, capere velim.</s>
					<s n="15" xml:lang="la" type="auto">Natus est annos circiter octodecim, literarum studia sequutus est, sed non eo animo capessit, quo alii.</s>
					<s n="16" xml:lang="la" type="auto">Didicit linguam Germanicam; sed inferioris illius regionis, cuius idioma non ita elegans neque purum esse audio.</s>
					<s n="17" xml:lang="la" type="auto">Cuperem igitur ipsum linguę vestrę proprietati studere ac pręsertim scriptioni, ut informatus puriore dialecto et apte interpretari et utraque lingua, nostra inquam et vestra, propter necessarias communicationes aliquid eloqui et describere norit.</s>
					<s n="18" xml:lang="la" type="auto">Quanam in urbe et apud quos id facilius et melius assequi possit, quęso, ne tibi grave sit ad me perscribere.</s>
					<s n="19" xml:lang="la" type="auto">Si qua apud vos eiusmodi offerretur conditio, omnino mallem; cupio enim illum religioni potissimum et pietati studere atque inter eos versari, quorum exemplo in ea, qua imbutus est, doctrina obfirmetur.</s>
					<s n="20" xml:lang="la" type="auto">Docilem ipsum hactenus expertus sum; sed quo faciliores sunt mores, eo magis mihi cogitandum de eorum consuetudine, quos imitari posset.</s>
					<s n="21" xml:lang="la" type="auto">Est mihi dei beneficio quamvis ereptis facultatibus, unde aliquo tempore alimenta resque necessarias ei subministrem.</s>
					<s n="22" xml:lang="la" type="auto">Persolvam, quod statueris, aut si quis esset, qui filium suum<note type="margin">a.R.: wiederholt:</note> istuc huius loco mittere vellet, ego illum ut meum tractarem.</s>
					<s n="23" xml:lang="la" type="auto">De pace qui feruntur rumores, tam incerti sunt, ut fidem nullam habere possim; de ea quidem esse tractatum non ignoro, sed qua arte nobis illudere soleant hostes, nos magno damno nostro experti sumus.</s>
					<s n="24" xml:lang="la" type="auto">Sed tandem haud impune illudent deo.</s>
				</p>
				<p>
					<s n="25" xml:lang="la" type="auto">Dominus Iesus Christus te diu incolumem ac tuos conservet, venerande pater, tuisque laboribus benedicat.</s>
				</p>
				<p>
					<s n="26" xml:lang="de" type="auto">Genev 4. die Mai 1570.</s>
				</p>
				<p>
					<s n="27" xml:lang="la" type="auto">Tui observantissimus N[icolaus] Gallasius.</s>
				</p>
				<p>
					<s n="28" xml:lang="la" type="auto">Clarissimo viro d. Heinricho Bullingero, Tigurinę ecclesię fidelissimo pastori, domino et patri in Christo mihi observandissimo.</s>
					<s n="29" xml:lang="la" type="auto">Tiguri.</s>
				</p>
				<p>
					<note type="remark">[Darunter von Bullingers Hand:]</note>
					<s n="30" xml:lang="la" type="auto">"De Felice Lavatero.</s>
					<s n="31" xml:lang="la" type="auto">D. Nicolai Gallasii literae 1570."</s>
				</p>
			</div>
		</body>
	</text>
</TEI>
