<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3241">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3241</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Diu nihil ad te scripsi, frater in domino colende, nulla alia caussa, quam quod te dignum haberem nihil, ut ne nunc quidem habeo.</s>
					<s n="3" xml:lang="la" type="auto">Tamen, ne suspicareris aliud, breves hasce mitto, quibus nostras coniunxi de caussa matrimonii Wilensis illius scriptas et ea conditione missas, ut, si ita videretur, retinerem eas.</s>
					<s n="4" xml:lang="la" type="auto">Quoniam vero nostrum forum in 2. et 3. gradu coniugium non concedit neque peregrinis coniugiis benedicit, consultius est visum vestras retinere quam ipsi dare, ut iam non commemorem peregrinos istos fere aliter rem proponere, quam revera habeat, ut periculo non careat literis agere cum talibus.</s>
				</p>
				<p>
					<s n="5" xml:lang="la" type="auto">Francfordiae convenerant aliquot principes; ea comitia dicuntur soluta.</s>
					<s n="6" xml:lang="la" type="auto">Composita dicitur lis Hessi et Nassaviensis.</s>
				</p>
				<p>
					<s n="7" xml:lang="la" type="auto">Urgent principes colloquium Wormatiense compromissum ad 24. augusti; videtur enim frigere Ferdinandus rex, quod mortuus feratur Turcarum imperator et filii duo de successione bellagerere.</s>
					<s n="8" xml:lang="la" type="auto">Philippus ingentem parat in Gallum exercitum Regina Angliae declaravit bellum contra Gallum proceribus Anglis nonnullis contradicentibus; sed pergit illa.</s>
					<s n="9" xml:lang="la" type="auto">Recruduit et bellum Livonicum et Brutenicum.</s>
					<s n="10" xml:lang="la" type="auto">Quid fiat in Italia et Neapoli, a te expectamus.</s>
					<s n="11" xml:lang="la" type="auto">Valemus hic (dei gratia) omnes.</s>
				</p>
				<p>
					<s n="12" xml:lang="la" type="auto">Salutabis dominum Matthaeum Cognetium, cum quo haec habebis communia.</s>
					<s n="13" xml:lang="la" type="auto">Scripsi, et illę literae interceptae sunt, sicuti ille novit; proinde nihil scribo, ne illi incommodem.</s>
					<s n="14" xml:lang="la" type="auto">Haec ipsi dicas, oro.</s>
					<s n="15" xml:lang="la" type="auto">Salutabis d. Gallicium, d. Tscharnerum et d. Ambrosium, d. Pontasellam et reliquos nostros amicos et fratres.</s>
					<s n="16" xml:lang="la" type="auto">Tiguri varia et dubia feruntur ex Italia et Pedemonte; ego a te certa expecto.</s>
					<s n="17" xml:lang="la" type="auto">Valebis.</s>
				</p>
				<p>
					<s n="18" xml:lang="la" type="auto">Tiguri 16. iulii 1557.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<note type="address">[Adresse:]</note>
					<s n="20" xml:lang="la" type="auto">Praestantissimis viris d. Ioanni Fabritio, Curiae Rhetorum in S. Martini evangelium annuncianti, domino colendo, compatri et fratri charissimo.</s>
				</p>
				<p>
					<s n="21" xml:lang="de" type="auto">An h. Hansen Schmiden, Predikanten zu Sant Martin zu Chur.</s>
				</p>
			</div>
		</body>
	</text>
</TEI>
