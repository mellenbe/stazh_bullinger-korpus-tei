<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1624">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1624</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De exemplaribus Gallicis<note type="margin">a.R.: s. 22. Apr.</note> distrahendis scripsi ad Viretum.</s>
					<s n="3" xml:lang="la" type="auto">Ille his verbis respondit: "Conveni hic bibliopolam, quem habemus, virum natione Germanum et spectatae probitatis, qui diu iam nobiscum vixit et omnium bonorum testimonio probatus est, super libris d. Bullingeri, de quibus ad me scripsisti.</s>
					<s n="4" xml:lang="la" type="auto">Pollicetur omnem suam operam et fidem, si quid hac in re potest; quia pauper est nec apud nos magnus est concursus mercatorum libros ementium, non potest suscipere distrahendos tanquam mercator, qui eorum curam suscipiat suo aliquo periculo, quod pecuniam non habeat praesentem; sed si mittantur libri, lubens curabit distrahendos pari fide, qua suos ipsius.</s>
				</p>
				<p>
					<s n="5" xml:lang="la" type="auto">Scripsimus etiam Genevam ad bibliopolas, qui hoc multo commodius praestare poterunt; ubi responsum acceperimus, tibi significabimus."</s>
					<s n="6" xml:lang="la" type="auto">Haec ille, quę tibi verbotim<note target="fn1" type="footnote"/> adscribere volui, ut tanto melius, quae de hac re spes sit, intelligere et Gessnero exponere possis.</s>
					<s n="7" xml:lang="la" type="auto">Si Genevensium audiero responsum, quoque significabo.</s>
				</p>
				<p>
					<s n="8" xml:lang="la" type="auto">Nihil interea novi.</s>
					<s n="9" xml:lang="la" type="auto">Tuas accepi una cum libello d. Negelino inscripto; hoc illi exhibui, et magnas agit gratias teque plurimum salvere iubet, sic etiam d. Ioannes Rodolphus ab Erlach, quaestor, Hagius et alii.</s>
					<s n="10" xml:lang="la" type="auto">Heri venit nuncius dominorum nostrorum ex castris Mauritianis, qui 17. ex illis discessit; Ulma tamen nondum se dederat, sed erat spes.</s>
				</p>
				<p>
					<s n="11" xml:lang="la" type="auto">Dicit principes apud Lintz habere conventum; ibi esse Mauritium et Ferdinandum quoque illuc venturum; sed vix crediderim, nisi magna subsit proditio.</s>
					<s n="12" xml:lang="la" type="auto">Si, quid nostris Cantonibus responsum fuerit, cognoveris, indica nobis, quaeso.</s>
					<s n="13" xml:lang="la" type="auto">Lindoa reiecto Interim evangelium sponte recepit; dominus illos conservet!</s>
					<s n="14" xml:lang="la" type="auto">Vereor, ne avellatur iterum a nobis Musculus; posset ille facile retineri, sed uxor omnino iam se parat ad abitum neque ullis rationibus, ut maneat, persuaderi vult.</s>
				</p>
				<p>
					<s n="15" xml:lang="la" type="auto">Haec raptim, quia commodus hic mihi ad manum veniebat nuncius.</s>
					<s n="16" xml:lang="la" type="auto">Urdorffi tecum modo lavare non possum quum propter alia multa negotia, tum quia inconsultum videtur hac tempestate diutius et procul ab urbe abesse.</s>
					<s n="17" xml:lang="la" type="auto">Bene vale.</s>
				</p>
				<p>
					<s n="18" xml:lang="la" type="auto">Salutant te nostri; salvi sint omnes tui.</s>
					<s n="19" xml:lang="la" type="auto">Bernę 25. aprilis 1552.</s>
				</p>
				<p>
					<s n="20" xml:lang="la" type="auto">Tuus Ioannes Hallerus.</s>
				</p>
				<p>
					<s n="21" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori vigilantissimo, domino et compatri suo charissimo.</s>
				</p>
				<p>
					<s n="22" xml:lang="de" type="auto">Zürich.</s>
					<s n="23" xml:lang="de" type="auto">M. Heinrich Bullingerin.</s>
				</p>
			</div>
		</body>
	</text>
</TEI>
