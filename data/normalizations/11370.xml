<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization11370">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #11370</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Pensasti binis literis, iisque copiosissimis, vir clarissime, quod hactenus deesse querebar.</s>
					<s n="3" xml:lang="la" type="auto">Dominus sit merces tua; tot enim me beneficiis etiam oneras, ut nunquam sim remunerando.</s>
					<s n="4" xml:lang="la" type="auto">Pollicitus es commentarios locupletiores a te factos in Melam, qua re mirum quam exhileraveris.</s>
					<s n="5" xml:lang="la" type="auto">Plus autem alii duo, quos nosti, libri delectant, tametsi nondum visi; tam enim adlubescit argumentum; praeterea novi ingenium felix et quanta cum eruditione id sis tractaturus.</s>
					<s n="6" xml:lang="la" type="auto">Dominus augeat tibi spiritum suum.</s>
					<s n="7" xml:lang="la" type="auto">Indolui vehementer lecta Barbarossae in re militari felicitate; sed video principum nostrorum ignaviam et impietatem talia mereri; immo cogor, atrociora aliquando, vereor, audire.</s>
					<s n="8" xml:lang="la" type="auto">Vidua illa Rublia hos, quos vides, aureos decem numeravit in Urielis pueri sumptus.</s>
					<s n="9" xml:lang="la" type="auto">Aegre illos extorsi nec semel desperavi; tandem accepi.</s>
					<s n="10" xml:lang="la" type="auto">A Wormatia scribit hisce diebus Leonhartus Fonteius, contionator, pestem graviter saevire in cives et sublatos esse e senatu tyrannos aliquot, itaque usum se esse occasione oblata et suadentibus multis piis parasse coenam domini ecclesiae, quae ipsam miro applausu exceperit.</s>
					<s n="11" xml:lang="la" type="auto">Rogat itaque in literis, Deum oremus, ut, quod coepit, confirmet et afflictorum gravissima peste misereatur.</s>
					<s n="12" xml:lang="la" type="auto">Basileae quoque coepit illa incrudescere, ceu questus est datis ad me literis Grynaeus.</s>
					<s n="13" xml:lang="la" type="auto">Vereor, Myconii uxorem iam excessisse.</s>
					<s n="14" xml:lang="la" type="auto">Fugierunt ad nos studiosi aliquot, praesertim Grynaei convictores.</s>
					<s n="15" xml:lang="la" type="auto">Quamdiu dominus id teli non in nos quoque vibraverit, ipse novit.</s>
					<s n="16" xml:lang="la" type="auto">Res alioqui nostrae bene habent, gratia domino.</s>
					<s n="17" xml:lang="la" type="auto">Comitiae celebrabuntur feriis Martini Badenae; quod nosti, reor.</s>
					<s n="18" xml:lang="la" type="auto">Commendo tibi hunc Gallum, virum optimum et exploratum; civis nostri filiam duxit Ottmari Schrybers.</s>
					<s n="19" xml:lang="la" type="auto">Tu me ama, soles, et frequenter literis interpellabis, quaeso.</s>
					<s n="20" xml:lang="la" type="auto">Vale et cacographiam boni consule; excidit valetudinario etc.</s>
					<s n="21" xml:lang="de" type="auto">5. Novemberis 1539.</s>
					<s n="22" xml:lang="la" type="auto">Bullingerus tuus.</s>
				</p>
				<p>
					<s n="23" xml:lang="la" type="auto">Clarissimo viro D. Ioachimo Vadiano, consuli Sangallensi, domino suo colendissimo.</s>
				</p>
			</div>
		</body>
	</text>
</TEI>
