<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9808">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9808</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Per vestros illos Zollerum et Aescherum, qui Condaeum nuper huc deduxerunt, nihil scripsi; erant enim circa principem et alios ita occupati, ut vix mihi alloqui eos licuerit.</s>
					<s n="3" xml:lang="la" type="auto">Arbitror autem ipsos, quicquid a dominis nostris audiverunt, oretenus vobis exposuisse.</s>
					<s n="4" xml:lang="la" type="auto">Condęum putant Genevae aliquamdiu mansurum, ut ex propinquo res Galliae inspiciat et illis, quantum potest, consulat.</s>
					<s n="5" xml:lang="la" type="auto">Aiunt eum publico nostrorum consensu electum esse in summum capitanęum, ita tamen ut habeat secum designatos consiliarios, quorum industria res gerantur.</s>
					<s n="6" xml:lang="la" type="auto">Magna sibi promittunt multi; ego nunquam res peius habuisse puto.</s>
					<s n="7" xml:lang="la" type="auto">Rex Lugduni residet et, ut audio, copias suas, quas habet, in tres partes destinavit, unam in Delphinatum, alteram in Provinciam, tertiam in Galliam Narbonensem.</s>
					<s n="8" xml:lang="la" type="auto">Ex iis, qui in Delphinatum profecti sunt, aiunt sexcentos esse caesos prope Nonam, oppidum mediocriter firmum, quod a nostris tenetur; regem hanc cladem dissimulare et alio convertere copias; nostris tantos esse animos, ut se in singulis oppidulis tutos fore confidant, colligere etiam undequaque pecunias et recipere ad se omnes proventus regios, quotquot acquirere possint, ita ut iam Avinionenses quoque et Tolosani illis tributa pendant, ut ab ipsis tuti esse possint.</s>
					<s n="9" xml:lang="la" type="auto">Plausibilia sunt haec initia; sed eventum metuo, quem tamen deus habet in sua manu; is disponat omnia ad suam gloriam.</s>
					<s n="10" xml:lang="la" type="auto">Ex Lugduno scribitur (vendo autem ista omnia tibi, quo emi precio) ducem Sabaudię ad centum millia coronatorum impendisse pro rege in isto ipsius transitu; passim enim ipsum gratis in eius ditione fuisse exceptum cum omni comitatu; regem vicissim illi aureos montes promisisse et inprimis duas urbes in Pedemontio aut marchionatu Salutiarum, quas adhuc tenebat.</s>
					<s n="11" xml:lang="la" type="auto">Interea regem passum esse ducem Lugduni suis sumptibus vivere nec quicquam illi singulare praestitisse; imo pro certo scribitur ducissam Taurini regem convenisse; sed statim, ut maritus cum rege discesserit, illam in morbum incidisse hausto nimirum veneno, ut antequam ille e Lugduno, unde illum statim evocavit, redire potuerit, ipsam una cum filio esse extinctam et in illo itinere aut reditu ducem quoque ipsum pari infirmitate correptum, ut plaerique existiment ipsum quoque interiturum, ut ita ducatus iste cum tribus nostris praefecturis redditis ad regem redeat; hoc enim aiunt constitutum esse in sponsalibus ducis et uxoris suae, ut, si sine liberis obeant, ita fieri debeat.</s>
					<s n="12" xml:lang="la" type="auto">Hi sunt nunc sermones, qui hic sparguntur, quibus tribuo, quantum possum.</s>
					<s n="13" xml:lang="la" type="auto">Dominus tamen Chandęus ita scribit, et ad aliquos nostratium non dissimilia perscripta sunt.</s>
					<s n="14" xml:lang="la" type="auto">Haec nunc occurrere.</s>
					<s n="15" xml:lang="la" type="auto">Domini consules te plurimum salutant, la Vallaeus item et Andelotii una cum d. Gracili<note target="fn1" type="footnote"/> et Merlino.</s>
					<s n="16" xml:lang="la" type="auto">Puto eos ante hyemem Iferdunum profecturos et hyemem ibi transacturos.</s>
				</p>
				<p>
					<s n="17" xml:lang="la" type="auto">Salutant te etiam fratres et symmystae.</s>
					<s n="18" xml:lang="la" type="auto">Saluta vestros etiam meo nomine omnes.</s>
				</p>
				<p>
					<s n="19" xml:lang="la" type="auto">Cuius rei gratia hic nuncius mittitur, nondum scio.</s>
					<s n="20" xml:lang="la" type="auto">Bernae in die Michaelis sub vesperam 1574.</s>
				</p>
				<p>
					<s n="21" xml:lang="la" type="auto">I[oahnnes] Hall[erus] tuus.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero seniori, domino affini et compatri meo charissimo.</s>
				</p>
				<p>
					<s n="23" xml:lang="la" type="auto">Tiguri.</s>
				</p>
				<p>
					<s n="24" xml:lang="de" type="auto">M. Heinrich Bullingern zu Zürich.</s>
				</p>
			</div>
		</body>
	</text>
</TEI>
