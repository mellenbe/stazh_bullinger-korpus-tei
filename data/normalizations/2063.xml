<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization2063">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #2063</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ammiani scholarchae adventus ad nos gratissimus fuisset, modo tantum otii nacti fuissemus ut ipsum pro merito tractare potuissemus.</s>
					<s n="3" xml:lang="la" type="auto">Quod autem Basiliensium ad Genevates responsum mittere dignatus es, inprimis gratum est.</s>
					<s n="4" xml:lang="la" type="auto">Nos tamen hac via cogis ut nostrum responsum ad te (quod in prioribus literis postulabas) mittamus.</s>
					<s n="5" xml:lang="la" type="auto">Non videbatur tanti momenti ut ad te transmisissemus: alioquin iam dudum misissem.</s>
					<s n="6" xml:lang="la" type="auto">Hoc autem sic habet:</s>
				</p>
				<p>
					<s n="7" xml:lang="la" type="auto">S. Quamvis de pia sedulitate et diligentia singulari charissimi nostri fratris Ioannis Calvini caeterorumque ipsius collaboratorum nihil dubitemus, quin pro exquisita et diligentia cura et vigilantia, quam hucusque praestiterunt in ecclesia Christi, satis fecisse nobis videri potuissent, praeterea Tigurinae ecclesiae antistites, fratres nostri in domino observandi, pro exacto iudicio, quo prae caeteris ecclesię Christi ministris dotati sunt, suam, quam etiam nos videre voluerunt, sententiam quam diligentissime ad vos scripserunt, potuissemus hisce contenti silere.</s>
					<s n="8" xml:lang="la" type="auto">Tamen, quia amplitudini vestrae visum est etiam nostram hac in re audire sententiam, quantum brevitas temporis admisit, contulimus concertationes Serveti quas cum vestrae ecclesiae ministris habuit, libros item ipsius blasjemiis in sanctissimam trinitatem, universam item Christi ecclesiam refertos, quibus haereses multis iam annis sopitas unaque cum haereticis oppressas renovare magnoque cum simplicium scandalo evomere obtrudereque Christi ecclesiae conatur, percurrimus neque aliter pro dono nobis a deo collato iudicare possumus quam diversos a sana doctrina neque tolerandos, ut vel proponantur vel legantur in coetu piorum, neque dubitamus, quin vos pro insigni prudentia vestra ipsius conatus repressuri sitis, ne blasjemiae ipsius tanquam cancer latius depascantur Christi membra.</s>
					<s n="9" xml:lang="la" type="auto">Nam longis rationibus evertere ipsius delyramenta quid aliud esset quam cum insaniente insanire?</s>
					<s n="10" xml:lang="la" type="auto">Subscribimus igitur universi iudicio Tigurinae ecclesię ministrorum, fratrum nostrorum in Christo charissimorum, commendantes interim vestram amplitudinem una cum vestra ecclesia gratiae divinae."</s>
				</p>
				<p>
					<s n="11" xml:lang="la" type="auto">Novi ex Germania nihil aliud habemus, quam quod marchio Albertus novum ac validissimum tanquam ex equo Troiano corrasit et conscripsit exercitum, quo pleraque a Norimbergensibus sibi erepta denuo recuperavit, Norimbergenses in urbem coniecit, parumque abfuit, quin omnibus ipsorum bombardis potitus esset.</s>
					<s n="12" xml:lang="la" type="auto">Aiunt Carolum dimisso exercitu comitia Augustae Vindelicorum habiturum, ut scilicet simulata pace denuo imperii ordines naso circumducat.</s>
				</p>
				<p>
					<s n="13" xml:lang="la" type="auto">Plura prae negotiis scribere non licuit.</s>
					<s n="14" xml:lang="la" type="auto">Salutant te symmystae mei.</s>
					<s n="15" xml:lang="la" type="auto">Salvos iubeo d. Theodorum, d. Pellicanum, d. Gvaltherum, Frisium item Ioannem.</s>
					<s n="16" xml:lang="la" type="auto">Vale.</s>
					<s n="17" xml:lang="de" type="auto">Scaffusii 3. novembris 1553.</s>
				</p>
				<p>
					<s n="18" xml:lang="la" type="auto">Tuus ex animo Simpertus Vogt.</s>
				</p>
				<p>
					<s n="19" xml:lang="la" type="auto">Clarissimo viro d. Heinrycho Bullingero, ecclesiae Tigurinae pastori vigilantissimo, fratri ac domino observando suo.</s>
				</p>
			</div>
		</body>
	</text>
</TEI>
