<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization110">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #110</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Buttlerus vero noster tuam erga se officiosam humanitatem mirifice praedicat et amore studioque tui iam inde a multis annis vehementer flagrat, vir, si quisquam alius, divini verbi amans ac pietatis observantissimus.</s>
					<s n="3" xml:lang="la" type="auto">Quod Wirtempergensi ab Austriacis istis tantopere metuis, non frustra facis; nam sunt ex prudentioribus sęculi huius non pauci, qui istuc ipsum plusquam persuasum habent.</s>
					<s n="4" xml:lang="la" type="auto">Ego coniecturis nonnullis adducor, ut vera putem, quae ad te scripsi, praesertim quum nihil aliud a quoquam hisce diebus acceperim.</s>
					<s n="5" xml:lang="la" type="auto">Wolphio nostro ampliores ędes contigisse supra modum gratulor; praestat enim una esse adulescentes idque perpetuo quam aliis ędibus noctu aliis interdiu immorari.</s>
				</p>
				<p>
					<s n="6" xml:lang="la" type="auto">Gratias tibi maximis maiores agimus, quod hic nobis tanta diligentia advigilas, quanta in omnibus aliis soles.</s>
					<s n="7" xml:lang="la" type="auto">Utinam paria tecum facere per occasionem aliquam aliquando nobis liceat!</s>
				</p>
				<p>
					<s n="8" xml:lang="la" type="auto">De principum ludo festiviter tu quidem; facile profecto tredecim seniculis pedes abluuntur; sed non perinde copiosus ille sanguinis cruor multorum milium eluitur.</s>
					<s n="9" xml:lang="la" type="auto">O praeposteram religionem!</s>
					<s n="10" xml:lang="la" type="auto">Dominus illos mentibus se magis dignis propitius donet!</s>
				</p>
				<p>
					<s n="11" xml:lang="la" type="auto">De Bucero securum te esse iubeo; nam scio illum Christi gloriam unice quaerere.</s>
					<s n="12" xml:lang="la" type="auto">Mitto epistolam, quam Gervasius noster post Buttleri abitum dedit, quamquam non adeo multum fidei iis, quę ibi leguntur, habeo; verum, sive vera sint sive fictu, lectu tamen non sunt iniucunda; ists nitt war, so laut es doch wol.</s>
				</p>
				<p>
					<s n="13" xml:lang="la" type="auto">Consul Memingensis Tiguri et Scaphusii fuit miratus tuas et Simperti contiones, quę a Galli foedere tantopere dehortentur.</s>
					<s n="14" xml:lang="la" type="auto">Sed dominum obnixe precor, ut vos sibi arctissimo fidei foedere astringere et ab omnibus impietatis vinculis vindicet ac servet!</s>
					<s n="15" xml:lang="la" type="auto">Sed valebis nunc, mi venerande pariter et optime Bullingere.</s>
				</p>
				<p>
					<s n="16" xml:lang="la" type="auto">Urget consobrinus, ut manum tollam, qui te tam officiosissime iubet salvere.</s>
					<s n="17" xml:lang="la" type="auto">Salveat tua domus tuique omnes.</s>
					<s n="18" xml:lang="la" type="auto">Orate pro nobis instantissime.</s>
					<s n="19" xml:lang="de" type="auto">4. maiii 1548.</s>
				</p>
				<p>
					<s n="20" xml:lang="la" type="auto">Tuus Ambrosius Blaurerus.</s>
				</p>
				<p>
					<s n="21" xml:lang="la" type="auto">Liber, quem Buttlerus noster exhibuit, supra veri fidem mihi arridet, quod in tempore sit scriptus et vehementer dolet, quod noster typographus iam plus integro biennio cessavit; curabo tamen, si ulla ratione fieri possit, ut vel hic vel alibi typis diligentissime, ut dignus certe est, excudatur.</s>
				</p>
				<p>
					<note type="address">[Adresse:]</note>
					<s n="22" xml:lang="la" type="auto">Incomparabili Iesu Christi servo D. Heinricho Bullingero, fratri suo praeter cęteros observando longeque charissimo.</s>
					<s n="23" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
