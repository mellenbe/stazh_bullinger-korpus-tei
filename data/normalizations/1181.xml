<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization1181">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #1181</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">De rebus meis, compater in domino charissime, non est ut scribam in praesenti, nisi quod iam tandem, ubi Commentarios meos in Psalmum Davidis senatui nostro dicatos obtulero, visurus sum, possimne in posterum commodius ac tolerabilius hic aucto stipendio hęrere vel, si nulla accesserit auctio, alias necesse sit constituendarum rerum mearum inire rationes.</s>
					<s n="3" xml:lang="la" type="auto">Neque etiam video, quid postea sperari debeat, si hac occasione amici nihil impetraverint.</s>
				</p>
				<p>
					<s n="4" xml:lang="la" type="auto">Domus mea est adhuc per gratiam domini tranquilla, nisi quod uxor subinde molestius cum utero, quem gravem gestat, conflictatur.</s>
				</p>
				<p>
					<s n="5" xml:lang="la" type="auto">Hodie literas e Witemberga accepi datas 10. ianuarii, in quibus tamen de afflictione Magdeburgensium ne gry quidem scribitur.</s>
					<s n="6" xml:lang="la" type="auto">Scribit ad me Mathias quidam Orbazius Ungarus, anno 48. in comitiis Augustanis adhuc sacellanus Ferdinandi regis, nunc Witenbergae sacrarum literarum studiosus, mirabilis conversio: rebus prosperis hęrebat in aula regis, nunc, ubi universa veritatis Christi causa non inclinare modo, sed et extrema periclitari videtur, coniunxit se nostris perinde atque olim Ioseph et Nicodemus Christo se, dum penderet in cruce, palam coniungebant, cuius tamen antea fidem metu adversarię potestatis dissimulaverant.</s>
				</p>
				<p>
					<s n="7" xml:lang="la" type="auto">De Magdeburgensibus fama est Augustę esse eos iam plane omni auxilio destitutos, eo quod exercitus ille dominorum ab Heideck et Mansfelden prorsus sit dissolutus ac dispersus.</s>
				</p>
				<p>
					<s n="8" xml:lang="la" type="auto">Quę res me diebus istis plurimum divexavit; succurrat afflictis dominus exercituum, et ubi cessat humanum, ibi incipiat d[omini] auxilium.</s>
					<s n="9" xml:lang="la" type="auto">Ad concilium Tridentinum parabis te; nihil enim certius est quam, si conatus antichristi eousque successerint, fore ut postuleris a Confoederatis vestris et voceris ad conciliabulum, non ad patrocinium veritatis, sed ad audiendam condemnationis catholicę sententiam.</s>
					<s n="10" xml:lang="la" type="auto">Habeo hic exemplum Commentariorum meorum in Psalmos bibliothecę tuę consecratum; si nosti modum, quo possit ad te mitti, significa.</s>
					<s n="11" xml:lang="la" type="auto">Optime vale.</s>
					<s n="12" xml:lang="la" type="auto">Salutem tuis omnibus, etiam fratribus, d. Pellicano, Theodoro, Gvalthero etc.</s>
					<s n="13" xml:lang="de" type="auto">Bern 20. Februarii 1551.</s>
				</p>
				<p>
					<s n="14" xml:lang="la" type="auto">W[olfgangus] M[usculus], compater tuus.</s>
					<s n="15" xml:lang="la" type="auto">Saluta amanter meo nomine d. Butlerum, amicum charissimum.</s>
				</p>
				<p>
					<s n="16" xml:lang="la" type="auto">Clarissimo theologo m. Heinrycho Bullingero, Tigurinae ecclesiae pastori fidelissimo, compatri suo in Christo charissimo.</s>
					<s n="17" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
