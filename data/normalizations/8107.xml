<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization8107">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #8107</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Ad Erastum.</s>
				</p>
				<p>
					<s n="2" xml:lang="la" type="auto">S. D.</s>
					<s n="3" xml:lang="la" type="auto">Plurimum perturbarunt me tuae literae, domine honorande et frater in Christo charissime.</s>
					<s n="4" xml:lang="la" type="auto">Valde enim metuo, ne quid mali illustrissimo et optimo principi eveniat ex consiliis non admodum bene pensitatis.</s>
				</p>
				<p>
					<s n="5" xml:lang="la" type="auto">Quando vero admonitus est antea hac de re abunde satis, quod reliquum est, commendemus totum domino precantes sedulo, ut ipse pro sua misericordia omnia in bonum finem dirigat ad gloriam nominis sui et fidelium suorum salutem.</s>
					<s n="6" xml:lang="la" type="auto">Nihil alioquin dubito optimum principem statim experturum, quod reliqui omnes, qui hoc saxum volverunt.</s>
					<s n="7" xml:lang="la" type="auto">Eventus multa docebit.</s>
				</p>
				<p>
					<s n="8" xml:lang="la" type="auto">Vehementer quoque animo meo dolet vos duos, te et Bezam, inter vos committi.</s>
				</p>
				<p>
					<s n="9" xml:lang="la" type="auto">Expertus scio, quid possit disputationis fervor.</s>
					<s n="10" xml:lang="la" type="auto">Homines sumus; semper humani aliquid, imo plurimum intercurrit in eorum quoque pugnis, qui alioquin optimi sunt et modestissimi.</s>
					<s n="11" xml:lang="la" type="auto">Utrumque vehementem esse scio.</s>
					<s n="12" xml:lang="la" type="auto">Quod ergo dudum rogavi, id ipsum nunc repeto et, ut affectibus cohercitis et oculis a persona aversis causam ipsam duntaxat moderato animo agas et cogites Bezam esse fratrem nostrum, virum pium et doctum et per quem dominus egregia fecerit plurima.</s>
					<s n="13" xml:lang="la" type="auto">Cave item, mi frater, ne spargantur illa nostra scripta, ne ex privato publicum oriatur incendium.</s>
					<s n="14" xml:lang="la" type="auto">Qua de re autem quoque ad te scripsi; puto enim nobis diligenter advigilandum, ut pax, quantum quidem fieri potest, in ecclesia conservetur, litibus via intercludatur et ne occasionem hostibus exultandi de nostris certaminibus obiiciamus et infirmorum praeterea animos offendendo vulneremus.</s>
				</p>
				<p>
					<s n="15" xml:lang="la" type="auto">Dominum ex animo oro, ut nostri misertus omnia sopiat dissidia et concordiam ac pacem concedat etc.</s>
				</p>
				<p>
					<s n="16" xml:lang="la" type="auto">Vale.</s>
					<s n="17" xml:lang="la" type="auto">Tiguri 15.12.1569<note type="misc">diese Zeile von Bullinger selbst beigefügt.</note>.</s>
				</p>
			</div>
		</body>
	</text>
</TEI>
