<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization9879">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #9879</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Gratias summas ago tibi, colendissime pater, quod una cum collegis infirmitati meae condoluisti dominoque precibus me vestris commendastis.</s>
					<s n="3" xml:lang="la" type="auto">Morbus ut subitus ita et acerbus et vehemens et periculosus fuit.</s>
					<s n="4" xml:lang="la" type="auto">Invasit ille me in ipsa avidissima eorum lectione scriptorum, quae liberaliter et vere paterne communicaveris.</s>
					<s n="5" xml:lang="la" type="auto">Caput gravedo et ineffabiles dolores, quos sectiones et punctiones crebrae excitabant, praesertim quando obdormiebam, ita excruciabant, turbabant et debilitabant, ut evigilans vix, quis aut ubi essem, donec me recolligerem, sentire possem.</s>
					<s n="6" xml:lang="la" type="auto">Ardores rigoresque reliquum corpus vexabant.</s>
					<s n="7" xml:lang="la" type="auto">Praecipuam mali causam moerori et indignationi animi adscribo, quam ex scandalo Grübeliano conceperam, cui mederi familia Grübeliana a sathana evidenter exagitata hactenus passa non est, imo id in dies magis ac magis, proh dolor, peccatis peccata cumulando adauget.</s>
					<s n="8" xml:lang="la" type="auto">Revalui tamen utcunque, quamvis reliquiae multae supersint morbi, quas sua dominus misericordia propediem vestribus(?) precibus permotus expurgabit.</s>
					<s n="9" xml:lang="la" type="auto">Gratias ago pro scripto ordinum regni Polonici, quod equidem ad Thretii epistolam desiderabam; id nunc remitto.</s>
					<s n="10" xml:lang="la" type="auto">Ex maculatura, quam vocant, cui Polonicum scriptum implicaveris, satis totius vestrae contra Schmidelinum apologiae idaeam conspexi.</s>
				</p>
				<p>
					<s n="11" xml:lang="la" type="auto">Dominum oro, ut fructum faciat uberrimum; non vero arbitror me tanto tempore esse victurum, ut exaudire queam nostrarum ecclesiarum generalem convenisse synodum, quam dudum b[eatae] m[emoriae] Philippus Melanthon summo desiderio quidem desideravit, videre vero non potuit.</s>
					<s n="12" xml:lang="la" type="auto">Ego spero desolationem antichristi regni per Turcam fore, ut exemplum irae et iustitiae suae dominus etiam in hoc saeculo ostendat, deinde paulo post dominum Iesum ipsum novissimi diei comitia celebraturum esse.</s>
					<s n="13" xml:lang="la" type="auto">Haec generalis seu universalis synodus sola suis salutaris erit, reliquae omnibus antiquis, licet fuerint optimae, similes erunt.</s>
				</p>
				<p>
					<s n="14" xml:lang="la" type="auto">Vale in domino.</s>
					<s n="15" xml:lang="la" type="auto">Salutem mecum tibi omnibusque collegis dicunt symmystae nostrates et amici reliqui tui.</s>
					<s n="16" xml:lang="la" type="auto">27. ianuarii 1575.</s>
				</p>
				<p>
					<s n="17" xml:lang="la" type="auto">Tui studiosissimus Iohannes Conradus Ulmerus.</s>
					<s n="18" xml:lang="la" type="auto">Clarissimo viro atque eximio Iesu Christi servo domino Henrico Bullingero seniori, ecclesiae Tigurinae antistiti fidelissimo, domino et fratri suo in Christo colendissimo.</s>
				</p>
				<p>
					<s n="19" xml:lang="de" type="auto">Zürich.</s>
				</p>
			</div>
		</body>
	</text>
</TEI>
