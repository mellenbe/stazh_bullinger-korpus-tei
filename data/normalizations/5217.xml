<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5217">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5217</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Ad tabernas Alsaticas, sicuti nuper praemonui, convenere Wirtemb[ergensis] dux et 4 Guysiani fratres, dux, prior, cardinalis Lotharingius, cardinalis Guysanus.</s>
					<s n="3" xml:lang="la" type="auto">Adduxit secum Wirtemb[ergensis] Brentium et Ioannem Andreae.</s>
				</p>
				<p>
					<s n="4" xml:lang="la" type="auto">Colloqu[u]ti sunt hi diu cum cardinali Lotharingio, cui commendata est ab illis confessio Augustana et confessio Wirtemb[ergensis] superioribus annis oblata concilio Tridentino etc.</s>
					<s n="5" xml:lang="la" type="auto">Quid concluserint, incertum; hoc autem Argentina scribitur ad me unum ex fratribus profectururm, cardinalem opinor Lotharingium, recta in concilium Tridentinum et effecturum, ut inde legatus mittatur ad Germanos principes.</s>
					<s n="6" xml:lang="la" type="auto">Quid ergo quaeritur nisi intestina discordia inter principes Germanos, aut ut his concedatur sua illa confessio, principes vicissim defendant aut non opprimant episcopos etc.?</s>
					<s n="7" xml:lang="la" type="auto">Additur in literis pateras argenteas graves a card[inale] datas dono utrique; quod si verum est, profecto mirum est ministros Christi accepisse munus ab eo, qui madet adhuc sanguine martyrum Christi.</s>
				</p>
				<p>
					<s n="8" xml:lang="la" type="auto">Sed haec ad te scribo, ut ad me sunt perlata; utcunque res habeat, video nobis maxima pericula imminere et undique nos petendos.</s>
					<s n="9" xml:lang="la" type="auto">Sed fortior est, qui in nobis quam qui in mundo est.</s>
				</p>
				<p>
					<s n="10" xml:lang="la" type="auto">Vidisti, quae scripserit contra nos Hesshusius.</s>
					<s n="11" xml:lang="la" type="auto">Oro, si statuisti respondere, respondeas ad argumenta diligenter praeterita persona illa Thersitis Homerici; idem suggerito et d. Bezae nostro.</s>
				</p>
				<p>
					<s n="12" xml:lang="la" type="auto">Ego non minus venenata expecto a Brentio.</s>
					<s n="13" xml:lang="la" type="auto">Gratificareris mihi, si scriberes tuum mihi iudicium de responsione mea, quam te accepisse spero.</s>
					<s n="14" xml:lang="la" type="auto">Remitto d. Bezae literas<note type="misc">Beza an HB, 2. März [1562</note>], sicut petieras, et oro, ut, quid ab eo tempore factum sit, ad me perscribas; nihil enim prorsus audimus, nisi quod Navarrus ad papam defecerit.</s>
				</p>
				<p>
					<s n="15" xml:lang="la" type="auto">Dominus reducat illum!</s>
					<s n="16" xml:lang="la" type="auto">Mitto et confessionem ecclesiae Polonicae, de qua nuper etiam monueram.</s>
					<s n="17" xml:lang="la" type="auto">Literas appositas quaeso cures tradi d. Christophoro Trecio Polono, quem tibi commendo, et te optime valere cupio.</s>
					<s n="18" xml:lang="la" type="auto">Tiguri 13. martii 1562.</s>
				</p>
				<p>
					<s n="19" xml:lang="la" type="auto">Festinantissime scripsi propter abiturientem tabellionem.</s>
					<s n="20" xml:lang="la" type="auto">Salutant te fratres.</s>
				</p>
				<p>
					<s n="21" xml:lang="la" type="auto">Bullingerus tuus.</s>
				</p>
				<p>
					<s n="22" xml:lang="la" type="auto">Clarissimo viro d. Ioanni Calvino, Genevensis ecclesiae ministro fideli, domino et fratri suo colendo et dilecto.</s>
					<s n="23" xml:lang="de" type="auto">Genf.</s>
				</p>
			</div>
		</body>
	</text>
</TEI>
