<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization6009">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #6009</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Dominus Iesus benedicat tibi, charae coniugi tuae universaeque domui et concedat hunc annum tibi felicissimum!</s>
				</p>
				<p>
					<s n="2" xml:lang="la" type="auto">Affligor, ut non possim vehementius; audio enim de proditione urbis vestrae nescio quid.</s>
				</p>
				<p>
					<s n="3" xml:lang="la" type="auto">Rursus tam alii asseverant dei beneficio detectam esse proditionem et plurimos in vincula coniectos.</s>
				</p>
				<p>
					<s n="4" xml:lang="la" type="auto">Oro et obsecro ut nos liberes sollicitudine et quid sit exponas.</s>
				</p>
				<p>
					<s n="5" xml:lang="la" type="auto">Praeterea si quid habes de rebus Gallicis et quomodo res Amiraldi habeant, et quomodo procedat negotium ecclesiarum significa.</s>
				</p>
				<p>
					<s n="6" xml:lang="la" type="auto">Varii enim rumores nos perturbant.</s>
				</p>
				<p>
					<s n="7" xml:lang="la" type="auto">Dicunt cardinales evocari ex Italia, urgere et omnia practicis suis involvere atque confundere.</s>
				</p>
				<p>
					<s n="8" xml:lang="la" type="auto">Tum in aula regis multa tentare dicuntur card.</s>
					<s n="9" xml:lang="la" type="auto">Crucis et card.</s>
				</p>
				<p>
					<s n="10" xml:lang="la" type="auto">Ferrariae: ex urbe vero Rhemorum vel Nanceio Lotharingum card.</s>
					<s n="11" xml:lang="la" type="auto">sua quoque subministrare consilia.</s>
				</p>
				<p>
					<s n="12" xml:lang="la" type="auto">Hos arbitror tres esse ranas quarum mentio fit in Apocalypsi.</s>
				</p>
				<p>
					<s n="13" xml:lang="la" type="auto">Deus perdat eos et servet regem cum ecclesia.</s>
				</p>
				<p>
					<s n="14" xml:lang="la" type="auto">Utinam vinctos illos perturbatores suspenderet rex ex arboribus.</s>
				</p>
				<p>
					<s n="15" xml:lang="la" type="auto">Pulchre tum in media etiam hyeme arbores florerent.</s>
				</p>
				<p>
					<s n="16" xml:lang="la" type="auto">Historiam Ochini leges ex hac inclusa epistola.</s>
					<s n="17" xml:lang="la" type="auto">Rogo autem ut hanc et illam, quam in proximis meis ad te literis misi, una et tuto et cito remittas.</s>
				</p>
				<p>
					<s n="18" xml:lang="la" type="auto">Audimus Ochinum pervenisse Schaffhusiam, ac ibi in card.</s>
				</p>
				<p>
					<s n="19" xml:lang="la" type="auto">Lotharingum e concilio in Lotharingiam festinantem incidisse, et ei suos obtulisse Dialogos legendos quos 30 veritates nuncupavit.</s>
				</p>
				<p>
					<s n="20" xml:lang="la" type="auto">Accepit ab eo librum Lotharingus, ea tamen lege ut si non placerent illico comburat.</s>
				</p>
				<p>
					<s n="21" xml:lang="la" type="auto">Adiecit Ochinus, se observasse errores in Evangelicorum ecclesiis 24, quos ei, si cupiat, demonstrare vellet.</s>
				</p>
				<p>
					<s n="22" xml:lang="la" type="auto">Respondit Lotharingus: nimium si quatuor sint ut maxime, tum viginti non adiicies, aversusque ab illo discessit.</s>
				</p>
				<p>
					<s n="23" xml:lang="la" type="auto">Dicitur ille Plurium, quod est in Rhaetia, petere.</s>
				</p>
				<p>
					<s n="24" xml:lang="la" type="auto">Ego ne quid negligerem, scripsi protinus Curiam, Samadenum et Clavennam ad magistratum et ministros monuique, diligenter vigilent et sibi a lupo isto Tiguro et Basilea eiecto caveant.</s>
				</p>
				<p>
					<s n="25" xml:lang="la" type="auto">Adieci universam historiam et iamiam literas accipio Curia magistratum nolle, ut in Rhaetia maneat etc.</s>
				</p>
				<p>
					<s n="26" xml:lang="la" type="auto">Aiunt quidem Darium<note target="fn1" type="footnote"/> et Camillum hinc profectos Constantiam et eo abiisse Ochinum quoque; nam Camillum Socinum et Darium hic habitantes ferre noluimus.</s>
					<s n="27" xml:lang="la" type="auto">28. decembris mortuus est Castellio Basileae, quo nomine boni laetantur, perversa ingenia tristantur; sed vigilat pro suis et ecclesia dominus semper.</s>
				</p>
				<p>
					<s n="28" xml:lang="la" type="auto">Concilium Tridenti est dissolutum.</s>
				</p>
				<p>
					<s n="29" xml:lang="la" type="auto">Cebrarant sessionem octavam 11. novembris; decreta facta sunt putida de matrimonio.</s>
				</p>
				<p>
					<s n="30" xml:lang="la" type="auto">Cardinalis Lotharingus 3. et 4. decembris benedictiones recitavit, quibus et maledictiones contra haereticos subiecit concilio aclamante et approbante voce istius; praecepit nomine concilii, nequis ante conclusionem discedat, sibi quidem mox esse discedendum propter causas gravissimas et inevitabiles.</s>
				</p>
				<p>
					<s n="31" xml:lang="la" type="auto">Ergo 3. decembris finis concilio est impositus sessioque nona et ultima habita editis decretis de invocatione venerationeque sanctorum, de reliquiis et sanctis imaginibus, de purgatorio, de indulgentiis, de servandis decretis huius concilii, item de catechesi et missali ac breviario.</s>
				</p>
				<p>
					<s n="32" xml:lang="la" type="auto">Confirmarunt item indicem Romanae ecclesiae editum de haereticis; in eo nomina leguntur Zwinglii, Oecolampadii, Lutheri, Calvini, Bezae, Bullingeri etc.</s>
				</p>
				<p>
					<s n="33" xml:lang="la" type="auto">Misit haec episcopus Comensis ad episcopum Curiensem.</s>
					<s n="34" xml:lang="la" type="auto">Vir bonus (quod tibi dictum volo) legit et summam rerum ad me perscripsit Aiunt istos modo consultare de exequutione concilii et opprimendis haereticis.</s>
				</p>
				<p>
					<s n="35" xml:lang="la" type="auto">Haec dum scribo, literas accipio ab illustri comite Ulysse Martinengo.</s>
				</p>
				<p>
					<s n="36" xml:lang="la" type="auto">Is significat aegre processura istorum consilia de exequutione concilii; nam in Calabria motum non esse sedatum, sed crescere magis et magis.</s>
				</p>
				<p>
					<s n="37" xml:lang="la" type="auto">Turcam apparare classem et Neapolim eius incursionem sibi vehementer metuere.</s>
				</p>
				<p>
					<s n="38" xml:lang="la" type="auto">Veneti quoque se apparare dicuntur, quod legatus eorum Constantinopoli redire domum sit coactus nec imperatorem vel bassam primum alloqui potuerit.</s>
				</p>
				<p>
					<s n="39" xml:lang="la" type="auto">Praetexuntur haec forte ab istis nebulonibus, quominus caveamus nobis.</s>
				</p>
				<p>
					<s n="40" xml:lang="la" type="auto">Haec festinantissime scripsi nec relegi.</s>
					<s n="41" xml:lang="la" type="auto">Vale.</s>
				</p>
				<p>
					<s n="42" xml:lang="la" type="auto">Omnes nostri te salutant.</s>
				</p>
				<p>
					<s n="43" xml:lang="la" type="auto">Tiguri 6. ianuarii 1564.</s>
				</p>
				<p>
					<s n="44" xml:lang="la" type="auto">Bullingerus tuus.</s>
				</p>
				<p>
					<s n="45" xml:lang="la" type="auto">Saluta d. Ionvillaeum, Budaeum, Crispinum etc.</s>
				</p>
				<p>
					<s n="46" xml:lang="la" type="auto">Clarissimo viro d. Theodoro Bezae, fideli ministro Genevensis ecclesiae, domino meo colendo et fratri longe charissimo.</s>
				</p>
				<p>
					<s n="47" xml:lang="de" type="auto">Genf.</s>
				</p>
			</div>
		</body>
	</text>
</TEI>
