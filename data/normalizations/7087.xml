<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization7087">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #7087</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">Saepius a pluribus tuo nomine salutatus, mi Bullinghere charissime, facile colligere possum nullas te in has regiones literas mittere, in quibus mei memoriam honorificam non habeas.</s>
					<s n="2" xml:lang="la" type="auto">In qua tua benevolentia, ut tibi gratias ago infinitas, dominum oro, ne unquam tui obliviscatur in die illo.</s>
					<s n="3" xml:lang="la" type="auto">Hispani in Italia plures dicuntur esse, plures etiam expectantur ad adventum ducis Albani; quo vero sint ituri, nemo adhuc rescire potuit.</s>
					<s n="4" xml:lang="la" type="auto">Hoc pro certo tibi ausim affirmare: papae, Hispano et Gallo optime convenire.</s>
					<s n="5" xml:lang="la" type="auto">Quo vero tendunt eorum consilia, nisi contra Christi regnum, quis nesciat?</s>
					<s n="6" xml:lang="la" type="auto">Turcha, ut ferunt, qui nuper ad nos Vienna venerant, inducias per decennium fecit cum imperatore.</s>
					<s n="7" xml:lang="la" type="auto">Id vero an certum sit, nescio; sed in dies filium meum Rodolfum ab imperatore expecto.</s>
					<s n="8" xml:lang="la" type="auto">Is nos de omnibus his certiores reddet.</s>
					<s n="9" xml:lang="la" type="auto">De quibus et aliis omnibus ab illo aut undevis certi facti vos admonere non gravabor.</s>
				</p>
				<p>
					<s n="10" xml:lang="la" type="auto">Vale interim et dominum tuis precibus, ut mihi semper adsit, solicitabis.</s>
					<s n="11" xml:lang="la" type="auto">Salutabis etiam meo nomine illustrissimos et magnificos dominos urbis praefectos.</s>
					<s n="12" xml:lang="la" type="auto">Saluto domesticam tuam ecclesiam.</s>
					<s n="13" xml:lang="la" type="auto">Dominus benedicat tuis sanctis laboribus.</s>
				</p>
				<p>
					<s n="14" xml:lang="de" type="auto">Amen.</s>
				</p>
				<p>
					<s n="15" xml:lang="la" type="auto">Datum Clavennę die 25. aprilis 1567.</s>
				</p>
				<p>
					<s n="16" xml:lang="la" type="auto">Hercules von Salisis, üwer alizit.</s>
				</p>
				<p>
					<s n="17" xml:lang="la" type="auto">Clarissimo viro ac patri piissimo domino Henricho Bulingero, ecclesiae Tigurinae fidelissimo ministro.</s>
				</p>
				<p>
					<s n="18" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
