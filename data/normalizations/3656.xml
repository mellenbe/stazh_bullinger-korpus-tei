<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization3656">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #3656</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scribis pauca, quoniam me scis occupatum esse; ego vicissim quoque pauca scribam; nam prolixioris epistolae loco frater erit.</s>
					<s n="3" xml:lang="la" type="auto">Principio vero magnas tibi ago gratias pro tua imprecatione seu benedictione, qua nuptiis nostris benedicis.</s>
					<s n="4" xml:lang="la" type="auto">Faxit dominus, ut ea sit rata et effectum suum habeat, nec dubito de bona voluntate domini.</s>
					<s n="5" xml:lang="la" type="auto">Benedicat dominus vicissim tibi quoque et tuis omnibus et faxit, ut ad aeternas filii sui nuptias aliquando congregemur!</s>
					<s n="6" xml:lang="la" type="auto">Quod ad meas te non vocavi, scio te non male consulere.</s>
				</p>
				<p>
					<s n="7" xml:lang="la" type="auto">Fuisses mihi omnium, quos habere potuissem, gratissimus hospes; sed minus forte tibi nunc fuisset commodum venire quam alia vice, qua minus erimus occupati, et ut aliquando venias sicut saepe ante ita etiamnum oro; cupit enim omnis Berna videre et audire te.</s>
					<s n="8" xml:lang="la" type="auto">Fuit hisce diebus hic Sulzerus; nescio, an etiam in hac profectione Tigurum venturus sit necne.</s>
					<s n="9" xml:lang="la" type="auto">Rerum novarum nihil habemus.</s>
				</p>
				<p>
					<s n="10" xml:lang="la" type="auto">Videtur rex contra Burgundos aliquid instituere velle, cui rei nostri diligenter invigilant.</s>
					<s n="11" xml:lang="la" type="auto">Capitanei aliquot, qui nostrates milites conduxerant, iussu magistratus nostri a praefectis quibusdam in itinere capti et huc perducti sunt, ubi capitis illis periculum subeundum fuit; nam coram diacosiis causa ipsorum sic tractata est, ut multis placeret supplicium capitis de eis sumere.</s>
					<s n="12" xml:lang="la" type="auto">Vicit tamen altera sententia, qua dimissi sunt, sic tamen ut diserte illis dictum sit ex clementia donari ipsis hanc culpam; alioqui supplicio gladii eos dignos fuisse.</s>
					<s n="13" xml:lang="la" type="auto">Coacti item sunt iurare, ut omnes nostrates milites, quamprimum in castra venerint, huc remittere velint.</s>
				</p>
				<p>
					<s n="14" xml:lang="de" type="auto">Meine Herren haben dieser Sache halb nun ein Weil grossen Ernst angewendet; Gott bestände sie!</s>
					<s n="15" xml:lang="la" type="auto">Sabaudi nostri turbant nos supra modum, et vereor, ne gravem intra breve tempus ecclesię illę paroxismum passurę sint.</s>
					<s n="16" xml:lang="de" type="auto">Ich sorge, man werde ihr viel urleben; denn es ist kein Ruh noch aufhören nimmer.</s>
				</p>
				<p>
					<s n="17" xml:lang="la" type="auto">Utinam possem in multis tuo consilio uti, ut vellem; sed de istis rebus alias scribam.</s>
					<s n="18" xml:lang="la" type="auto">Nunc te cum tuis omnibus domino commendo.</s>
				</p>
				<p>
					<s n="19" xml:lang="la" type="auto">Salutat te Glanerus, socer meus et Samuel Zähenderus, tuus nunc et meus quoque affinis, fratres item omnes, praesertim Musculus.</s>
					<s n="20" xml:lang="la" type="auto">25. iulii 1558.</s>
				</p>
				<p>
					<s n="21" xml:lang="la" type="auto">H[allerus] tuus.</s>
				</p>
				<p>
					<s n="22" xml:lang="la" type="auto">Clarissimo viro d. Heinrycho Bullingero, Tigurinae ecclesiae pastori fidelissimo, domino et compatri suo perpetua fide colendo.</s>
				</p>
			</div>
		</body>
	</text>
</TEI>
