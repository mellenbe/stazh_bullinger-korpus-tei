<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="normalization5742">
	<teiHeader xml:lang="de">
		<fileDesc>
			<titleStmt>
				<title>FNHD-Normalisierung Brief #5742</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl><title>Bullinger Briefwechsels, Frühneuhochdeutsche Textnormalisierungen</title></bibl>
			</sourceDesc>
		</fileDesc>
	</teiHeader>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Fuit superioribus diebus civis quidam noster Cracoviae in Polonia.</s>
				</p>
				<p>
					<s n="3" xml:lang="la" type="auto">Is rediens hasce tulit literas tibi, care frater et honorande domine, inscriptas.</s>
				</p>
				<p>
					<s n="4" xml:lang="la" type="auto">Petivit Sarnicius noster, ut tuto et mature curarem perferri eas ad te, quod feci.</s>
				</p>
				<p>
					<s n="5" xml:lang="la" type="auto">Si quid respondere velis et nequeas commode Cracoviam mittere, ad me mittas, oro; nam per Sangallum tutissime a me curabuntur.</s>
				</p>
				<p>
					<s n="6" xml:lang="la" type="auto">Scribit Sarnicius finita esse comitia regni et Romani pontificis abolitam esse omnem in regno Poloniae iurisdictionem, legatum pontificis semel et iterum apud regem et senatum voluisse regni statutum infringere, semper tamen infecta re dimissum esse, tandem etiam ab armigeris et nobilibus regis magna cum indignatione explosum atque luto conspersum.</s>
				</p>
				<p>
					<s n="7" xml:lang="la" type="auto">Gregorius Paulus dimissus est.</s>
				</p>
				<p>
					<s n="8" xml:lang="la" type="auto">Felix Cruciger iussus abire ultimum valedixit suae ecclesiae in die resurrectionis domini; dum autem descendit ex cathedra sacra, de repente concidit in terram, nec verbum ab ipso amplius auditum; postera expiravit.</s>
				</p>
				<p>
					<s n="9" xml:lang="la" type="auto">Quae res plurimos terruit; rediere ad saniorem mentem plerique, qui defecerant.</s>
				</p>
				<p>
					<s n="10" xml:lang="la" type="auto">Haec omnia copiose scribit Sarnicius, ac spero eadem quoque ad te fuse ipsum scripsisse; sum ergo brevior.</s>
				</p>
				<p>
					<s n="11" xml:lang="la" type="auto">Sulcerus adiunxit se partibus Martbachii Argentinae et subscripsit confessioni Augustanae et apologiae.</s>
				</p>
				<p>
					<s n="12" xml:lang="la" type="auto">Redeundo Basileam venit in itinere ad heroinam Rapoltzsteini et comitissam Erbachiam; apud has iactavit illam victoriam et adiecit se non quieturum, nisi huc induxerit et redegerit Palatinatum et Zvinglianos.</s>
				</p>
				<p>
					<s n="13" xml:lang="la" type="auto">Aiunt ipsum brevi Bernam venturum, atque utinam non ibi quoque initia faciat contentionibus!</s>
					<s n="14" xml:lang="la" type="auto">Diligenter tamen ibi viros cordatos admonui, invigilent.</s>
					<s n="15" xml:lang="la" type="auto">Bezam, carissimum fratrem, salutabis ex me atque meis humanissime, cui multum sane debet ecclesia propter labores eius saluberrimos, quos in Gallia propter Christum et ecclesiam sustinuit.</s>
				</p>
				<p>
					<s n="16" xml:lang="la" type="auto">Optime vale una cum symmystis et fratribus omnibus.</s>
				</p>
				<p>
					<s n="17" xml:lang="la" type="auto">Si quid habes de rebus Gallicis, fac sciam.</s>
				</p>
				<p>
					<s n="18" xml:lang="la" type="auto">Tiguri 24. [maii] anno domini 1563.</s>
				</p>
				<p>
					<s n="19" xml:lang="la" type="auto">Bullingerus tuus.</s>
				</p>
				<p>
					<s n="20" xml:lang="la" type="auto">Claroissimo viro d. Ioanni Calvino, Genevensis ecclesiae fido pastori, domino meo honorando et fratri carissimo.</s>
				</p>
				<p>
					<s n="21" xml:lang="de" type="auto">Genf.</s>
				</p>
			</div>
		</body>
	</text>
</TEI>
