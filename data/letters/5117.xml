<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5117" type="Brief" source="TUSTEP" n="35128">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / s.l. an s.n. / s.l., zwischen s.d. s.d. [1562] und s.d. s.d. [1571]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="35128" type="transcription"/>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms F 62,83-84</idno>
					</msIdentifier>
					<msContents>
						<msItem>
							<author>[Bullinger d.J., Heinrich]</author>
							<incipit>De bello Gallico civili, de quo nunc omnes.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt" subtype="Teildruck">
								<title>Bouvier, 1940, S. 508</title>
							</bibl>
							<bibl type="Literatur">
								<title>Bouvier 243/507 f. App VIII: Hotman (?) oder D. Chaillot (?) an HB, 1562/63</title>
							</bibl>
							<bibl type="Literatur">
								<title>Beilage zu Bullinger an Hch. Bull. iun. (?)</title>
							</bibl>
							<bibl type="Literatur">
								<title>gemäss alph. Schiess</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5117">
				<correspAction type="sent">
					<date notBefore="1562-01-01" notAfter="1571-12-31" cert="low"><note>Datum unsicher o.D. (-1571 ... ...?) [1562/63 oder 1565/67/71]</note></date>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la">De bello <placeName ref="l832">Gallico</placeName> civili, de quo nunc omnes omnium literae scribuntur, hoc habeo: Ab annis 30 et amplius saepe mecum cogitavi, quem tandem exitum habitura essent bella illa cruentissima, quae reges <placeName ref="l832">Gallorum</placeName> moverunt vicinis et remotis gentibus annis plus minus 70, Siculis inquam, Neapolitanis, Apulis aliisque <placeName ref="l834">Italiae</placeName> populis ac Allobrogibus, ut alias interim non commemorem.</s>
				</p>
				<p>
					<s n="2" xml:lang="la">Usi sunt perpetuo milite stipendiario <placeName ref="l862">Helvetico</placeName> et <placeName ref="l822">Germanico</placeName>.</s>
					<s n="3" xml:lang="la">Strages caedesque, incendia et vastationes nemo digne et pro rerum qualitate evidenter satis explicaverit, quibus gentes multae et potentes sunt afflictae et tantum non deletae nonnullae.</s>
					<s n="4" xml:lang="la">Accessit his aliud aeque truculentum, quod, cum clemens et misericors deus lumen verbi sui lucere voluit in amplissimo <placeName ref="l832">Galliae</placeName> regno et veram ei religionem reparari, <placeName ref="l832">Galliae</placeName> reges, proceres cum ecclesiastici tum politici lumen illud accensum voluerunt extinctum et veram religionem oppressam superstitione.</s>
					<s n="5" xml:lang="la" ana="salute">Inde factum est, quod ubique rogi per <placeName ref="l832">Galliam</placeName> sunt extructi, passim lanienae apertae, in quibus non blasphemi, usurarii, adulteri, homicidae et parricidae commeritas persolvere poenas; sed in eas pertracti sunt optimi quique ac propter salutare verbum dei alii quidem ustulati, alii concremati, alii strangulati, alii suspensi, alii confracti et conscissi, multi in carceribus fame et squalore crudeliter necati infinitique in exilium eiecti.</s>
					<s n="6" xml:lang="la">Nihil dicam nunc de petulantia cleri nepharia, de tripudio plebis et immisericordia erga afflictos christianos, nihil dicam de abominandis blasphemiis eiaculatis in evangelicam veritatem deque horrendis aliis impietatibus impune non tantum admissis, sed etiam defensis: hoc tantum dico huc recidisse in <placeName ref="l832">Gallia</placeName> rem, ut regem puerum adhuc flexerint et reflexerint, hoc est negotia regni pro sua libidine non administrarint, sed perturbarint regina, tota illa bellua, et cardinalis <placeName ref="l691">Lotharingus</placeName>, salax et impurus sacrificulus.</s>
				</p>
				<p>
					<s n="7" xml:lang="la">Huius unicum studium est et omnia eius consilia eo diriguntur, ut <placeName ref="l832">Galliae</placeName> et aliis regnis decreta obtrudat concilii <placeName ref="l1107">Tridentini</placeName>, quod cum acclamationibus concludens inter alia palam et in consessu publico dixit: "Sacrosancta, oecumenica, <placeName ref="l1107">Tridentina</placeName> synodus; eius fidem confiteamur, eius fidem semper servemus."</s>
					<s n="8" xml:lang="la">Cui responderunt patres: "Semper confiteamur, semper servemus."</s>
					<s n="9" xml:lang="la">Subiecit <placeName ref="l691">Lotharingus</placeName> cardinalis: "Omnes ita credimus, omnes id ipsum sentimus, omnes consentientes et amplectentes subscribimus.</s>
				</p>
				<p>
					<s n="10" xml:lang="la">Haec est fides beati Petri et apostolorum, haec est fides patrum, haec est fides orthodoxorum."</s>
					<s n="11" xml:lang="la">Cui responderunt patres: "Ita credimus, ita sentimus, ita subscribimus."</s>
					<s n="12" xml:lang="la">Adiecit ille: "Anathema cunctis haereticis."</s>
					<s n="13" xml:lang="la">Responderunt hi: "Anathema, anathema" etc.</s>
					<s n="14" xml:lang="la">Et regina volens gratificari summo pontifici Romano antichristo, cuius beneficio et artibus ipsa pervenit ad regnum, facta uxor regis <persName>Heinrychi</persName>, <persName ref="p18451">Clementis 7.</persName> cum <persName ref="p20225">Francisco 1.</persName>, rege <placeName ref="l832">Francorum</placeName>, pactionibus pontificatum <placeName ref="l425">Romanum</placeName> in <placeName ref="l832">Gallia</placeName> ruentem excipere et erigere rursus annititur sublatis sensim Hugenothis, per contumeliam ludibriumque sic nuncupatis fidelibus Christi domini confessoribus.</s>
				</p>
				<p>
					<s n="15" xml:lang="la">Quod ut rectius perficiatur vafro consilio rerum summae praefecti et in gubernationem evehi coeperunt <placeName ref="l834">Itali</placeName> magnates et <persName>Guysiana</persName> familia, quae se venditat pro regni <placeName ref="l832">Gallici</placeName> haerede, et alii, qui privatum quaerunt commodum ac evangelio sunt infensissimi; deiici contra negligique coeperunt, qui ab antiquo sunt et fuerunt regii sanguinis primores et evangelicae veritatis publicique boni fautores.</s>
				</p>
				<p>
					<s n="16" xml:lang="la" ana="salute">Hanc ipsissimam ferunt esse praecipuam huius civilis belli causam, quanquam regia factio haec omnia dissimulare videatur et <persName>Condeam</persName> factionem insimulare et rebellionis vel seditionis et ambitus regni, quod tamen haec modis omnibus negat et pernegat et sancte affirmat se quaerere regis salutem totiusque regni ab oneribus iniquis relevationem et inprimis religionis verae libertatem.</s>
					<s n="17" xml:lang="la">Fortassis ultimus rerum eventus declarabit, quid quique quaerant.</s>
				</p>
				<p>
					<s n="18" xml:lang="la">Ita vero iustus dominus <placeName ref="l832">Galliam</placeName> invisit et vindicat sanguinem innoxium.</s>
				</p>
				<p>
					<s n="19" xml:lang="la"><persName ref="p6008">Paulus Orosius</persName> in sua historia recenset aliquot ecclesiae christianae persequutiones et semper subiungit illas graviter esse punitas a domino peste, seditionibus, fame, bellis et aliis calamitatibus.</s>
					<s n="20" xml:lang="la">Et cum dominus ipse pronunciaret in utroque Testamento: "Vae, qui praedaris; nonne et praedaberis?"</s>
					<s n="21" xml:lang="la">mirum non est florentissimum olim <placeName ref="l832">Galliae</placeName> vel <placeName ref="l832">Francorum</placeName> regnum nunc ab <placeName ref="l834">Italis</placeName>, <placeName ref="l875">Hispanis</placeName>, <placeName ref="l822">Germanis</placeName>, <placeName ref="l862">Helvetiis</placeName> aliisque gentibus diripi.</s>
				</p>
				<p>
					<s n="22" xml:lang="la">Atque utinam non eodem dei iudicio bellum ad <placeName ref="l862">Helvetios</placeName> <placeName ref="l822">Germanosque</placeName> transferatur tanquam ad eos, qui plus quam 70 annis signa sequuti <placeName ref="l832">Gallica</placeName> caedibus et vastationibus longe et late everterunt omnia!</s>
					<s n="23" xml:lang="la">Temporibus <persName>Constantini</persName> gravissima et crudelissima exercuerat persequutione ecclesiam suam dominus per Diocletianum et <persName>Maximianum</persName> etc.</s>
				</p>
				<p>
					<s n="24" xml:lang="la">Tandem vero misertus sponsae suae lacerae et cruentatae excitavit spiritum potentissimum imperatoris <persName>Constantini</persName> fusisque copiis infidelium et persequutorum pacem dedit ecclesiae.</s>
					<s n="25" xml:lang="la">Orandus ergo videtur dominus hodie quoque, ut afflictissimae misertus ecclesiae conversis hostibus suis ecclesiae pacem concedat et statim veniat iudicaturus orbem terrarum.</s>
					<s n="26" xml:lang="la">Quodsi illi visum est iuxta Danielis in 7. capitulo vaticinium, ut bestia vincat et sanctos conculcet, orandus est iterum dominus, ut patientiam fideique constantiam suis concedat et scandalum avertat etc.</s>
				</p>
				<p>
					<s n="27" xml:lang="la">Audisti haud dubie utrinque maximas colligi copias in <placeName ref="l832">Gallia</placeName> et rem eo spectare, ut, nisi dominus bonitate sua praeveniat cruentissimo sit decernendum praelio, et utra pars vincat, Cadmeam fore victoriam.</s>
				</p>
				<p>
					<s n="28" xml:lang="la">Interim aiunt <placeName ref="l2510">Turcam</placeName> gravissimam facere expeditionem terra marique et certo aliquot centena millia missurum in <placeName ref="l882">Hungariam</placeName>, quo in integrum restituat principem <placeName ref="l869">Transsylvanum</placeName> <placeName>Weyvodam</placeName> ad coronam <placeName ref="l882">Hungariae</placeName> redactis omnibus, quae ab antiquo et hominum memoria sunt ab ipsa artibus aut vi avulsa.</s>
				</p>
				<p>
					<s n="29" xml:lang="la">Quod si verum est, ut nimis verum esse timeo peccatis imo sceleribus nostris talem <persName>Nabuchodonozorem</persName> flagitantibus, quanta, deus bone, miseris nobis imminent mala?</s>
					<s n="30" xml:lang="la">Domine, miserere nostri, et da, ut animis vere poenitentibus iuste irato tibi humiles occurramus cum precibus supplicibus!</s>
					<s n="31" xml:lang="la">Huc incitare commissam meae fidei et curae ecclesiam non desino.</s>
				</p>
				<p>
					<s n="32" xml:lang="la">Dominus servet nos a malo!</s>
					<s n="33" xml:lang="la">Condona mihi, domine mi, si nimium hac in re garrulus et tibi molestus fui.</s>
				</p>
				<p>
					<s n="34" xml:lang="la">Datae ut in literis etc.</s>
				</p>
				<p>
					<s n="35" xml:lang="la">Tuus idem ille etc.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>