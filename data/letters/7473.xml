<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7473" type="Brief" source="TUSTEP" n="38053">
	<teiHeader xml:lang="de">
		<fileDesc>
			<titleStmt>
				<title subtype="file">[Tobias Egli (Iconius, Götz)] / [Chur] an [Heinrich Bullinger], 31. Mai 1568</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="45" n="38053" type="transcription"/>
				<bibl ref="45" n="38053" type="footnotes"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 376,147 f.</idno>
					</msIdentifier>
					<msContents>
						<msItem>
							<incipit>Accepi tuas literas ... quibus Danielem Silesium, hominem doctum et industrium anxie mihi commendas</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 89-92 E, Nr. 93</title>
							</bibl>
							<bibl type="Gedruckt" subtype="Teildruck">
								<title>de Porta I, 2, 437, 463f</title>
							</bibl>
							<bibl type="Literatur" subtype="Zitat">
								<title>Ott, Annales Anabaptistici 147 [invt. 31. Mai 1596]</title>
							</bibl>
							<bibl type="Literatur" subtype="Zitat">
								<title>Umanesimo eteologia fra 1400 c 1500, S. 303 f.</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7473">
				<correspAction type="sent">
					<persName ref="p8016" cert="low"/>
					<placeName ref="l98" cert="low"/>
					<date when="1568-05-31" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="de" usage="8">Deutsch</language>
				<language ident="la" usage="992">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7473!Autograph!00%20E_II_376__fol__147_r_.tif/full/max/0/default.jpg" n="1"><desc subtype="path">7473/Autograph/00 E_II_376__fol__147_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7473!Autograph!01%20E_II_376__fol__147_v_.tif/full/max/0/default.jpg" n="2"><desc subtype="path">7473/Autograph/01 E_II_376__fol__147_v_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!7473!Autograph!02%20E_II_376__fol__148_r_.tif/full/max/0/default.jpg" n="3"><desc subtype="path">7473/Autograph/02 E_II_376__fol__148_r_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!7473!Autograph!03%20E_II_376__fol__148_v_.tif/full/max/0/default.jpg" n="4"><desc subtype="path">7473/Autograph/03 E_II_376__fol__148_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Accepi tuas literas, observandissime domine, quibus <persName>Danielem Silesium</persName>, hominem doctum et industrium anxie mihi commendabas, et certe, ubiubi potuissem, sponte (ut scribis) ei non defuissem.</s>
					<s n="3" xml:lang="la">Sed si qui a te commendantur nobis, iis adiuvandis longe debemus esse diligentiores.</s>
					<s n="4" xml:lang="la">Quod certe in hoc ipso cupidissime praestitissem, nisi incommodissimo mihi tempore advolasset.</s>
					<s n="5" xml:lang="la">Eram tunc temporis in alienis balneis, cum literas tuas offerret mihi, neque illi quicquam potui commodare.</s>
					<s n="6" xml:lang="la">Antequam enim me potuissem expedire itineri, sese iam accinxerat iterum; maturavit autem abitum propter comites, quos hinc inde <persName>Tuscium</persName> usque nactus erat, nec dubium est, quin <placeName ref="l306">Mediolanum</placeName> usque tutus pervenire possit; ulterius a nostris commendari non potuisset.</s>
					<s n="7" xml:lang="la">Tumor[em] etiam monachorum <persName>Comensium</persName> et qui circa Lacum sunt <persName>Larium</persName> subsedisse aiunt; unde nullum <persName>Silesio</persName> nostro periculum imminere arbitramur.</s>
					<s n="8" xml:lang="la">Evocabuntur etiam duo scelestissimi monachi, quorum alter Plurii, <placeName ref="l93">Clavennae</placeName> alter, seditiosissimi hactenus vixerunt.</s>
					<s n="9" xml:lang="la">Sistentur ii reipublicae <placeName ref="l893">Trium Foederum</placeName> in futuris comitiis nomine et suspicione nescio cuius perfidiae in patriam commissae.</s>
					<s n="10" xml:lang="la">Ne vero e fuga sibi consulant, iamiam nostri praemonuere praefectos horum locorum, ut eos custodire in tempore non negligant adque diem constitutam in custodiis reservent.</s>
					<s n="11" xml:lang="la">De Pluriensi monacho historiam tibi iampridem misi translatam ab <persName>Ambrosio</persName> iuniore; Italicam amisi.</s>
					<s n="12" xml:lang="la"><persName ref="p8441">Swencfeldii</persName> nostri nondum sunt examinati; cessat enim summus tribunus.</s>
					<s n="13" xml:lang="la">Interim vero libellos tuos ita imbibo totos, ut, si sint iterum effundendi, suffocentur et intereant adversarii in suo veneno.</s>
					<s n="14" xml:lang="la">Propediem remittam; pauca enim restant decerpenda, nec semper iis incumbendi ocium est; ita nunquam non negociis distineor.</s>
					<s n="15" xml:lang="la">- <persName>Brunnerus</persName> noster, ex quo <placeName>Meyenfeldam</placeName> venit, nunquam nec alloquio nec literis suis me dignatus est.</s>
					<s n="16" xml:lang="la">Aegrotavit periculosissime.</s>
					<s n="17" xml:lang="la">Ego medicum accessi, rogavi, pecunias meas expendi.</s>
					<s n="18" xml:lang="la">Convaluit iampridem; nemo neque medico satisfacit neque, quid agat, quomodo vivat, quid moliatur, ne verbo quidem significat.</s>
					<s n="19" xml:lang="la">Vivens mortuus est.</s>
					<s n="20" xml:lang="la">- <persName ref="p3728">Remigius a Schouvenstein</persName>, dux quoque belli <placeName ref="l832">Gallici</placeName>, iam tertio comparuit in senatu nostro rogans, ut reciperetur et manendi in urbe facultas sibi fiat.</s>
					<s n="21" xml:lang="la">Frequentior senatus quaesivit, num culpam agnosceret et poenam, quam irrogarent, vellet subire.</s>
					<s n="22" xml:lang="la">Excandescens (ut est homo praeceps, iracundus, sublimis et lividus) se nihil neque in patriam neque religionem quicquam peccasse regessit; proinde sese non dedere nec ullam eius rei gratia poenam aut mulctam subiturum.</s>
					<s n="23" xml:lang="la">Magistratus ubi hominis insolentiam animadvertit, qui medium quoque recuperandae civitatis superbe respueret, intra octiduum urbe excedere et cum suis omnibus emigrare imperavit.</s>
					<s n="24" xml:lang="la">Non puto ullum gratiae locum porro futurum.</s>
					<s n="25" xml:lang="la">Nunc aiunt migraturum se in castrum episcopi proximum.</s>
				</p>
				<p>
					<s n="26" xml:lang="la">Tota familia Gedeonis, <persName ref="p8359">Philippi Gallicii</persName> filii, me hodie convenit suppliciter rogans, ut hoc a te exorare velim, ne patiatur repulsam Gedeon, si veniam a vobis rogaverit in aliquod tempus suos invisendi; cum enim febricitet, mutato solo et aere forsan melius habiturum.</s>
					<s n="27" xml:lang="la">Metuunt autem, ne ista sua absentia et studiorum intercapedine amittat pulmentaria.</s>
				</p>
				<p>
					<s n="28" xml:lang="la">Tuam ergo humanitatem succiduo genu implorant, ut ei suos invisendi copiam et potestatem facias et ne quid interim detrimenti patiatur, clementissime efficere et providere digneris.</s>
					<s n="29" xml:lang="la">Si mea igitur intercessio aliquid ponderis apud te habere potest, queso id officii illis non deneges.</s>
					<s n="30" xml:lang="la">Cum haec scriberem, audio tympanum, signumque <persName>Herdlii</persName> capitanei inferri aiunt; cras, ubi illuxerit, contemplabo istos ahenarios.</s>
					<s n="31" xml:lang="la"><persName>Flavio</persName> noster, qui legato regio intimus est et ab ipso <placeName ref="l522">Venetias</placeName> missus, inde vero <placeName ref="l425">Romam</placeName>, hanc attulit pacificationem inter C[aesarem] Max[imilianum] et imperatorem <placeName ref="l2510">Turcicum</placeName>; opera vero d. <persName ref="p1770">Caroli</persName> tui nominis studiosissimi in tui gratiam conquisivi et a manu interpretis descripsi; petit tamen, ut caute ea utamini, siquidem oratores Caesaris nondum appulerint.</s>
					<s n="32" xml:lang="la">Idem <persName>Flavius</persName> affirmat <persName>Condaeum</persName> nomen ipsi pontifici, suis carnalibus et universae urbi tam esse formidulosum, ut aedificia antiqua restauret, nova in dies exstruat et firmissimis machinis se vallare et munire non cesset.</s>
					<s n="33" xml:lang="la">Mercatores quidam ex <placeName ref="l834">Italia</placeName> apportant cardinales sese mutuo veneno tollere et aliquot nunc periisse etiam.</s>
					<s n="34" xml:lang="la">Referunt etiam nescio quae de pugna inter Germanos equites et <placeName ref="l875">Hispanos</placeName> commissa.</s>
					<s n="35" xml:lang="la"><placeName ref="l306">Mediolani</placeName> dictum est <placeName ref="l875">Hispanos</placeName> fuisse superiores, comi vero 800 <placeName ref="l875">Hispanos</placeName> trucidatos esse a <placeName ref="l822">Germanis</placeName> percepisse.</s>
					<s n="36" xml:lang="la">Neutrum forte erit, cum in finibus <placeName ref="l832">Galliae</placeName> adhuc subsistere G[ermani] equites dicantur.</s>
					<s n="37" xml:lang="la">- Nunc ad synodum nostram devenio.</s>
					<s n="38" xml:lang="la">Sedem synodi Ingaddini nostri in superiori conventu, in quo causa <placeName>Zanchiana</placeName> tractata fuit, designarunt <placeName ref="l585">Zuzium</placeName>, locum quidem in <placeName ref="l638">Superiori Ingaddina</placeName> non infimum, comitiis tamen publicis non consecratum.</s>
					<s n="39" xml:lang="la">Hunc autem locum elegerunt ipsi suis suffragiis, cum Itali et reliqui fere omnes exceptis <placeName ref="l638">Ingaddinis</placeName> iam discesserant.</s>
					<s n="40" xml:lang="la">Nulla synodus ibi hucusque celebrata fuit; sed pluralitate suffragiorum obtinuerunt.</s>
				</p>
				<p>
					<s n="41" xml:lang="la">Nunc appropinquante tempore scribunt ad nos Ingaddini fratres omnes acerbas literas, in quibus primo conqueruntur de nostra negligentia, quasi sedem synodi delectam apud omnes reddamus despectam, conventum <placeName>Ingaddinoru[m]</placeName> derideamus, fratres dehortemur et arceamus.</s>
					<s n="42" xml:lang="la">Hortantur ergo, ut faciamus officium et non modo ipsi compareamus cum reliquis, sed et insuper sigillum, librum, album, secreta, regalia et quaecunque synodi autoritatem concernunt, nobiscum afferamus et quasi submissis fascibus haec omnia quam expeditissima tradamus; nisi hoc fecerimus, accusaturos nos et condemnaturos superbiae, tyrannidis, scismatis in senatu <placeName ref="l893">Trium Foederum</placeName>.</s>
					<s n="43" xml:lang="la">Inter alia vero <persName ref="p8057">Campellus</persName> noster negocium <persName ref="p4037">Zanchi</persName> odiosissime refricat et nos vere scismaticos fore affirmat, si <placeName ref="l585">Zuzianam</placeName> synodum non frequentemus.</s>
				</p>
				<p>
					<s n="44" xml:lang="la">Scripsit autem hanc suam invectivam d.  <persName ref="p6130">Pontisellae</persName>, d.  <persName ref="p20473">Gantnero</persName> et mihi.</s>
					<s n="45" xml:lang="la">Ego, qui in hoc scripto praecipue fui notatus <foreign xml:lang="de">(dann ich weiß woll, das ich dem <persName ref="p8057">Campellen</persName> hie in der gersten sitzen),</foreign> scripsi apologiam 8 foliorum, quam tamen nondum misi, veritus ne graviores hinc inde lacerationes emergant.</s>
					<s n="46" xml:lang="la">Paravi me etiam <placeName>Albulam</placeName> montem superare et fratribus interesse.</s>
					<s n="47" xml:lang="la">Cum autem propter instantes ferias veniam ab amplissimo magistratu nostro eramus petituri, interdictum nobis fuit, eo proficisci; imo et sigillum eo mittere prohibuerunt.</s>
					<s n="48" xml:lang="la">Omnes credunt monstrum aliquot ali novum.</s>
					<s n="49" xml:lang="la">Cogitant nobis derogare et praeter consuetudinem etiam in rebus secularibus sigillorum usum sibi ipsis etiam attribuere.</s>
					<s n="50" xml:lang="la"><placeName>Foedus Superius</placeName> etiam recusat venire ad minora illa comitia eaque tollere et obliterare studet.</s>
					<s n="51" xml:lang="la">Acris concertatio subsequetur.</s>
					<s n="52" xml:lang="la">Sicuti petunt <placeName ref="l638">Ingaddini</placeName> sigillum et secreta omnia sibi attribui, ita magistratus etiam Superior et <placeName>Ingaddinus</placeName> forte id tentabunt in rebus civilibus.</s>
					<s n="53" xml:lang="la">Gravissime noster senatus succensit et peculiares etiam <placeName ref="l585">Zuziensibus</placeName> ipsique synodo scripsit literas, quibus causas reddit, cur hanc profectionem nobis dis[s]uaserit; sugillat etiam novitatis istius studiosos, e quibus <persName ref="p8057">Campellus</persName> non est ultimus.</s>
					<s n="54" xml:lang="la">Cum haec agerentur, literas accipio a senatu toto <placeName ref="l108">Davosiense</placeName>, in quibus nunciant se suo pastori hanc synodum interdixisse, petere autem declarationem, num ipsi consilio et voluntate magistratus nostri eo simus profecturi; sibi enim rem novam et invidiosam videri etc.</s>
					<s n="55" xml:lang="la">Sic domi manemus invitis <placeName ref="l638">Ingaddinis</placeName>.</s>
				</p>
				<p>
					<s n="56" xml:lang="la">Quid sint acturi et decreturi, audiemus brevi.</s>
					<s n="57" xml:lang="la">Dominus nos deffendat ab intestinis motibus ac morsibus.</s>
					<s n="58" xml:lang="la">Nisi <placeName ref="l638">Ingaddini</placeName> veterum vestigiis insistunt, audies tumultus et nihil non mali hinc inde consecuturi.</s>
					<s n="59" xml:lang="la">Male sunt affecti erga urbem nostram, praeter meritum tamen; nunc etiam non erubescunt omnia secreta synodi ex urbe nostra, in qua perpetuo asservata fuere, superbe exposcere.</s>
					<s n="60" xml:lang="la" ana="farewell">Haec satis; ocyssime scripsi omnia, quare ignosce et aeternum cum tuis omnibus vale.</s>
					<s n="61" xml:lang="la">Nullas hodie a vobis accepi.</s>
				</p>
				<p>
					<s n="62" xml:lang="la" ana="salute">Iubes salvere d. <persName ref="p1012">Ernium</persName><note xml:id="fn1" type="footnote" n="1"><persName ref="p1012">Leonhard Erni</persName>.</note> meum.</s>
					<s n="63" xml:lang="la" ana="salute">Salutant te d. consul, d. <persName ref="p6130">Pontisella</persName>, d. <persName ref="p20473">Gantnerus</persName>, d. <persName ref="p1770">Carolus</persName>, tuus totus, et nemo non bonus.</s>
					<s n="64" xml:lang="la">Ignosce, quaeso, festinantiae; haec enim undecima noctis somno gravatus scripsi; cras enim ante lucem <persName ref="p20208">Koblerus</persName> noster abibit.</s>
					<s n="65" xml:lang="la" ana="farewell">Vale millies, sanctissime domine pater.</s>
				</p>
				<p>
					<s n="66" xml:lang="la">Ultima maii 68.</s>
				</p>
				<p>
					<s n="67" xml:lang="la">Tuae dignitati observandissimus <persName ref="p8016">Th[obias] Eglinus</persName>.</s>
				</p>
				<p>
					<s n="68" xml:lang="la"><placeName ref="l98">Curiae</placeName>.</s>
				</p>
				<p>
					<s n="69" xml:lang="la">Ignosce, quaeso, quod te meis deliriis adeo obtundem.</s>
					<s n="70" xml:lang="la">Non relegi.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>