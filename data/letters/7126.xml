<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7126" type="Brief" source="TUSTEP" n="37051">
	<teiHeader xml:lang="de">
		<fileDesc>
			<titleStmt>
				<title subtype="file">Edmund Grindal / London AN [Heinrich Bullinger], 21. Juni 1567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 369,149</idno>
					</msIdentifier>
					<msContents>
						<msItem>
							<incipit>Ago tibi gratias ex animo, quod literas meas tam grato animo accepi</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. 1, 114f, Nr. 79</title>
							</bibl>
							<bibl type="Gedruckt" subtype="Übersetzung">
								<title>Zurich Letters I, S. 191-194, Nr. 79</title>
							</bibl>
							<bibl type="Gedruckt" subtype="Teildruck">
								<title>Burnet, History III/6, 1715, Anhang 93, S. 363-365 (vgl. vorne 324) / hg. v. N. Pocock, 1865, VI 543-545, Nr. 93 (vgl. III 543f)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a55">
							<name>London BM</name>
							<ref target="https://www.britishmuseum.org/"/>
						</repository>
						<settlement ref="l296">London</settlement>
						<institution>British Museum</institution>
						-->
						<repository ref="a55"/>
						<idno subtype="Kopie">Ms. Add. 4277, fo 190v-191r</idno>
						<idno subtype="Mikrofilm">IRG</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7126">
				<correspAction type="sent">
					<persName ref="p1341" cert="high">
						<!--
						<surname cert="high">Grindal</surname>
						<forename cert="high">Edmund</forename>
						<graphic type="portrait" url="portraits/1341_Grindal_Edmund.jpg"/>
						<ref type="wikipedia" target="https://de.wikipedia.org/wiki/Edmund_Grindal"/>
						<ref type="gnd" target="https://d-nb.info/gnd/139364749"/>
						-->
					</persName>
					<placeName source="l296" cert="high"><orig>London</orig></placeName>
					<date when="1567-06-21" cert="low"/>
				</correspAction>
				<correspAction type="received">
					<persName ref="p495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
				</correspAction>
				<correspContext>
					<ref type="next_chronologically" target="file7129"/>
					<ref type="prev_chronologically" target="file7128"/>
					<ref type="next_correspondence" target="file7214"/>
					<ref type="prev_correspondence" target="file7017"/>
					<ref type="next_correspondence_request" target="file7214"/>
					<ref type="prev_correspondence_request" target="file7017"/>
					<ref type="next_correspondence_reaction" target="file7537"/>
					<ref type="next_same_sender" target="file7214"/>
					<ref type="prev_same_sender" target="file7017"/>
					<ref type="next_same_addressee" target="file7140"/>
					<ref type="prev_same_addressee" target="file7113"/>
					<ref type="next_with_sender_as_addressee" target="file7214"/>
					<ref type="prev_with_sender_as_addressee" target="file7017"/>
					<ref type="next_with_addressee_as_sender" target="file7140"/>
					<ref type="prev_with_addressee_as_sender" target="file7113"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/7126%2FAutograph%2F00%20E_II_369__fol__149_r_.tif/full/max/0/default.jpg" n="1"><desc subtype="path">7126/Autograph/00 E_II_369__fol__149_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/7126%2FAutograph%2F01%20E_II_369__fol__149_v_.tif/full/max/0/default.jpg" n="2"><desc subtype="path">7126/Autograph/01 E_II_369__fol__149_v_.tif</desc></graphic>
		<graphic xml:id="img3" url="https://iiif.bullinger-digital.ch/iiif/3/7126%2FAutograph%2F02%20E_II_369__fol__149_a_r_.tif/full/max/0/default.jpg" n="3"><desc subtype="path">7126/Autograph/02 E_II_369__fol__149_a_r_.tif</desc></graphic>
		<graphic xml:id="img4" url="https://iiif.bullinger-digital.ch/iiif/3/7126%2FAutograph%2F03%20E_II_369__fol__149_a_v_.tif/full/max/0/default.jpg" n="4"><desc subtype="path">7126/Autograph/03 E_II_369__fol__149_a_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Sal. in Christo, clarissime d. Bullingere, ac frater in domino charissime!</s>
					<s n="2" xml:lang="la" type="auto">Ago tibi gratias ex animo, quod literas meas tam grato animo accepisti; similiter etiam pro homiliis tuis in Esaiam, quas accepi per d. Iohannem Abelum.</s>
					<s n="3" xml:lang="la" type="auto">Ad literas vestras mense septembri per Wiburnum missas, sed ab alio traditas, respondimus d. Wintoniensis atque ego superioribus nundinis Franckfordianis; et illas literas spero vos iamdudum accepisse.</s>
				</p>
				<p>
					<s n="4" xml:lang="la" type="auto">Quod ad publicationem epistolae de re vestiaria attinet, sciebam quidem vos eam non in hoc scripsisse ut aederetur; sed quia ex publicatione magnam ecclesiarum nostrarum utilitatem consequuturam certo previdebam, vos hoc aequo animo laturos esse mihi persuadebam.</s>
				</p>
				<p>
					<s n="5" xml:lang="la" type="auto">Res nostrae eodem fere in statu sunt, quo hactenus fuere.</s>
					<s n="6" xml:lang="la" type="auto">Habemus iam apud nos comitem a Stolberg, Germanum, legatum a Caesare Maximiliano.</s>
					<s n="7" xml:lang="la" type="auto">Petit (uti audio) annuum subsidium pecuniarium ad bellum Turcicum.</s>
					<s n="8" xml:lang="la" type="auto">Sed non videtur hic aliquid impetraturus, nisi caetera regna ac provinciae in commune conferant.</s>
					<s n="9" xml:lang="la" type="auto">Est etiam aliquis sermo de matrimonio inter reginam nostram et Carolum Austriacum; sed in omni tractatione semper cavetur de religione.</s>
					<s n="10" xml:lang="la" type="auto">Itaque nisi Carolus papismo renunciare velit, non habet hic, quod speret.</s>
					<s n="11" xml:lang="la" type="auto">Scotia iam in novos motus incidit.</s>
					<s n="12" xml:lang="la" type="auto">Henricus, nuper Scotiae rex (uti te audivisse existimo) 10. februarii elapsi in horto quodam hospitio suo (quod extra aulam habebat) adiacente inventus est mortuus.</s>
					<s n="13" xml:lang="la" type="auto">De genere mortis nondum convenit apud omnes.</s>
				</p>
				<p>
					<s n="14" xml:lang="la" type="auto">Alii dicunt, incensis vasis aliquot pulveris tormentarii, quae sub cubiculo, in quo dormiebat, ex industria reposita fuerant, aedes eversas atque ipsum in hortum proximum proiectum fuisse.</s>
					<s n="15" xml:lang="la" type="auto">Alii vere, intempesta nocte vi extractum e cubiculo, et postea strangulatum, ac tum demum incenso pulvere aedes disiectas fuisse, affirmant.</s>
					<s n="16" xml:lang="la" type="auto">Huius caedis apud omnes suspectus fuit comes quidam nomine Bothwellius.</s>
					<s n="17" xml:lang="la" type="auto">Huic comiti, postquam uxorem legittimam interveniente authoritate archiepiscopi S. Andreae repudiasset, 15 maii nupsit Scotiae regina, atque eundem ex comite Orchadum ducem creavit.</s>
					<s n="18" xml:lang="la" type="auto">Paulo ante hoc matrimonium omnes fere regni proceres, quum nullam in caedem regis inquisitionem institui viderent, discesserunt ex aula, et seorsum apud Sterlynum oppidum conventum habuerunt.</s>
					<s n="19" xml:lang="la" type="auto">In hoc conventu certis inditiis nefandam hanc caedem a Bothwellio perpetratam fuisse compertum est.</s>
					<s n="20" xml:lang="la" type="auto">Itaque collecto exercitu ipsum comprehendere satagunt: Bothwellius vero dat se in fugam; sed quo profugerit, adhuc nescitur.</s>
					<s n="21" xml:lang="la" type="auto">Reginam alii aiunt obsideri in arce quadam; alii vero in arce Edinburgensi, tanquam necis mariti consciam, captivam detineri asserunt.</s>
					<s n="22" xml:lang="la" type="auto">Quomodocunque sit, infames illae nuptiae non possunt non in aliquam diram tragoediam desinere.</s>
					<s n="23" xml:lang="la" type="auto">Sed de hiis omnibus expectamus in dies certiora, de quibus efficiam brevi ut cognoscas.</s>
				</p>
				<p>
					<s n="24" xml:lang="la" type="auto">De persequutionibus Flandricis nihil scribo, quod eas vos non latere existimem.</s>
					<s n="25" xml:lang="la" type="auto">Multa apud nos iactata sunt de obsessa Geneva; sed spero vana esse.</s>
					<s n="26" xml:lang="la" type="auto">Dominus Iesus pietatem tuam nobis et ecclesiae incolumem conservet!</s>
				</p>
				<p>
					<s n="27" xml:lang="la" type="auto">Londini 21. iunii 1567.</s>
				</p>
				<p>
					<s n="28" xml:lang="la" type="auto">Deditissimus tibi in domino Edmundus Grindallus, episcopus London.</s>
				</p>
				<p>
					<s n="29" xml:lang="la" type="auto">Reverendo in Christo d. Henricho Bullingero, Tigurinae ecclesię ministro fidelissimo et fratri in Christo charissimo.</s>
					<s n="30" xml:lang="la" type="auto">Tiguri.</s>
				</p>
			</div>
		</body>
	</text>
</TEI>