<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1216" type="Brief" source="TUSTEP" n="21062">
	<teiHeader xml:lang="de">
		<fileDesc>
			<titleStmt>
				<title subtype="file">Wigand Happel / Marburg an Heinrich Bullinger, Rudolf Gwalther (Walter, Gualtherus, Walthart) d.Ä. / Zürich, 20. März 1551</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich ZB</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a96"/>
						<idno subtype="Autograph">Ms F 39,172-175</idno>
					</msIdentifier>
					<msContents>
						<msItem>
							<incipit>Gratissimum mihi fuit, quem mihi commendastis Philippum, hinc discessisse, eo quod magnam sibi conflarat invidiam</incipit>
							<textLang>de</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1216">
				<correspAction type="sent">
					<persName ref="p1456" cert="high"/>
					<placeName ref="l311" cert="high"><orig>Marburg</orig></placeName>
					<date when="1551-03-20" cert="high"/>
				</correspAction>
				<correspAction type="received">
					<persName ref="p495" cert="high"/>
					<persName ref="p8011" cert="high"/>
					<placeName ref="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file1217"/>
					<ref type="prev_chronologically" target="file1215"/>
					<ref type="next_same_sender" target="file1226"/>
					<ref type="prev_same_sender" target="file1023"/>
					<ref type="next_same_addressee" target="file2028"/>
					<ref type="prev_same_addressee" target="file1034"/>
					<ref type="next_with_sender_as_addressee" target="file1226"/>
					<ref type="prev_with_sender_as_addressee" target="file1023"/>
					<ref type="next_with_addressee_as_sender" target="file2028"/>
					<ref type="prev_with_addressee_as_sender" target="file1034"/>
				</correspContext>
			</correspDesc>
			<langUsage>
				<language ident="de" usage="14">Deutsch</language>
				<language ident="la" usage="986">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/1216%2FAutograph%2F00%20Ms_F_39_172_175_00001.tif/full/max/0/default.jpg" n="1"><desc subtype="path">1216/Autograph/00 Ms_F_39_172_175_00001.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/1216%2FAutograph%2F01%20Ms_F_39_172_175_00002.tif/full/max/0/default.jpg" n="2"><desc subtype="path">1216/Autograph/01 Ms_F_39_172_175_00002.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/1216%2FAutograph%2F02%20Ms_F_39_172_175_00003.tif/full/max/0/default.jpg" n="3"><desc subtype="path">1216/Autograph/02 Ms_F_39_172_175_00003.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/1216%2FAutograph%2F03%20Ms_F_39_172_175_00004.tif/full/max/0/default.jpg" n="4"><desc subtype="path">1216/Autograph/03 Ms_F_39_172_175_00004.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratissimum mihi fuit, quem mihi commendastis Philippum, hinc discessisse, eo quod magnam sibi conflaret invidiam et odium multorum iuvenum, imo et bonorum nostrorum sua iuvenili et stulta quadam audacia et libidine ingerendi se tragediis importuna semel atque iterum, qua de causa metui, si hic maneret, ne aliquando et capitis sui periculum sibi accerseret aut etiam, ut fit, invitus incideret.</s>
					<s n="2" xml:lang="la" type="auto">Solet enim, qui se victum fateri cogitur, odii sui inde accensi vires ex improviso aliquas exercere in incautum opprimere.</s>
					<s n="3" xml:lang="la" type="auto">Deinde et hoc nomine mihi haud exigę fuit voluptati eius discessus, quod videretur mihi admonitionis et iustae reprehensionis impatientissimus et odisse me, quod iniquissimo ego ferrem animo et exprobrarem ei suam illam temeritatem et audatiam, in quam ut animadverterem gravius officium rectoratus, quo anno integro nunc fungor, requisivit.</s>
					<s n="4" xml:lang="la" type="auto">Sed rationes nominis et existimationis vestrae habendam duxi atque esse connivendum.</s>
					<s n="5" xml:lang="la" type="auto">Praetendit sane admissi rationes suas, ceu invitus et lacessitus provocatusque se defenderit, quod facile etiam crediderim.</s>
					<s n="6" xml:lang="la" type="auto">At quid opus fuit post coenam accinctum gladio suo obambulare in coemiterio, scilicet plęrique alii dissecant et defoedant vestes suas, ebrietati indulgent, nihil habent in ore familiarius quam "Gotswunder, marter, element" etc.</s>
					<s n="7" xml:lang="la" type="auto">Qua de causa, si diis placet, quid vetaret, quominus sibi eandem sumeret licentiam.</s>
					<s n="8" xml:lang="la" type="auto">Quasi vero quisquam bonus huc mittatur iuvenis, ut morem vulgarem eumque turpem licet sequatur potius quam paucorum modestiam et honestatem.</s>
					<s n="9" xml:lang="la" type="auto">Postremo sum affectus gaudio eius abitus nomine propterea, quod intellexi plus sane hostili etiam eum erga me fuisse animo, quia recusarem ei erogare pecuniam ad compotationes et similes res non necessarias et quod etiam interdixissem oinopolę, ne, quantum vellet, ei mitteret vini.</s>
					<s n="10" xml:lang="la" type="auto">Sed profecto, quidquid eius rei feci, suo ipsius commodo et parentum honore suorum id me merito facere existimavi, ac nisi vos, domini mei, usque adeo mihi chari et venerandi eum mihi commendassetis, si scivissem eum eo insolentiae deventurum, ut in malam interpretari vellet partem, quod ego iussus a vobis et rectissimo ipsius commodo et honore feci, ne quidem aspectu unquam voluissem dignari et, ut fatear verum, pęnitet me quicquam beneficii vel minimi in eum contulisse, ut qui ebrius aliquando et grassatus stricto gladio in aedibus meis reprehensusque a commilitonibus ea de causa respondit: "Quid ego curo rectorem et decanum?</s>
					<s n="11" xml:lang="la" type="auto">Veniant modo; <foreign xml:lang="de">das sie gots" etc.</foreign> quae abhorreo scribere et dissimulavi, ne, si rescisceret mihi ab iis detecta, quid periculi intentaret ceu (ut vocant vulgo) suis proditoribus.</s>
					<s n="12" xml:lang="la" type="auto">Fieri potest, ut redeat in viam; at ego vehementer addubito, praesertim si suo iure ipsi liceat uti in scholis neque severiorem sentiat suorum morum censorem et vindicem.</s>
					<s n="13" xml:lang="la" type="auto">Moveor eo etiam maxime, quod stipulata manu mihi promisit se non nisi meo consensu velle suum efferre edibus meis gladium, quem eripueram, quod abusus eo esset; at oblitus datae mihi fidei postea in bacchanalibus eo larvatus aliorum stultorum more obambulavit biduum per urbem <foreign xml:lang="de">und hat mumschantz umbgetragen</foreign> et demum, nescio an se tumultui immiscens vulneratus est securi parva volensque clam me esse id damni indutis insuper caligis inflammavit et accendit crus, ut multis diebus lecto inde decumberet et vix incendium illud extingueretur.</s>
					<s n="14" xml:lang="la" type="auto">Ubi cum hospes suus <persName type="auto_name">Spissius</persName>, vir bonus, esum mittere gravaretur nec ego eum inviserem aut pecunia ei deesse, se inter canes et <persName type="auto_name">Iudęos</persName> habitare palam dixit ideoque discessurum etc.</s>
					<s n="15" xml:lang="la" type="auto">Ubi reconvaluit, ei obieci, quae deliquisset, satis acerbe; at vero tergiversatus est et diluit, quantum potuit, et rogavit nollem in deteriorem partem vel in... sui meminisse apud vos per literas, fecique ei spem, si quidem <placeName type="auto_name">Losanam</placeName> aut similem aliquam ad trivialem scholam (ut affirmaret) esset abiturus, me celaturum omnia, sin ad universitatem aliquam, Germanię potissimum, me vix facturum, quod metuerem, ne similiter ac hic ibi se pateretur seduci; esse autem fidei meae, ut, si putarem eum cum periculo honoris sui versari in scholis, id ipsum detegere, ne parentes et expectatione et opibus frustrentur et ludibrio multis fiat olim, inivique secum rationes expensi et accepti et inter caetera pro lectisternio dixi ei numerandos 2 fl., utpote quo lecto usus esset tribus anni quadrantibus, licetque moris etiam foret, ut ex annuo lecto solvantur 3 fl. minimum, me tamen pro uno quadrante nil acceptare iam, facileque annuit et consensit reddiditque debiti nomine chyrographum.</s>
					<s n="16" xml:lang="la" type="auto">Biduo autem post adiit quandam mihi sanguine iunctam viduam, quae meo rogatu 20 hebdomadibus lectum suum commodaret (nam priore tempore meo usus est lecto quodam amplo; sed cum viderem solum eum et non uti nec forte numeraturum, quantum mihi videretur aequum, viduam illam rogavi, daret ei lectum mutuo, me curaturum, ut, quod satis foret, acciperet) et quaesivit, quantum ex lecto pendi cuperet.</s>
					<s n="17" xml:lang="la" type="auto">Quae per simplicitatem respondit, quia solus eo usus esset, ita putavit, se dimidiam pensionem petere; sin habuisset commilitonem, se merito requirere integrum, nempe fl. 3. Quo audito adiit suos combibentes et calumniatus est, <foreign xml:lang="de">"ich hab in uberrechnet; er wolt ein andere rechnung mit mir halten",</foreign> quod tamen non ausus est facere.</s>
					<s n="18" xml:lang="la" type="auto">Quid ergo opus fuit iis calumniis?</s>
					<s n="19" xml:lang="la" type="auto">Sed has promeritus mea in ipsum fide, meis candidis admonitionibus, mea indulgentia, ubi ex officio debuissem et privari suo gladio et insuper pęna onerare<note type="misc">übergeschr. "gravare"</note> pecuniaria aut coercere iuxta legum nostrarum tenorem aut certe domo excludere mea.</s>
					<s n="20" xml:lang="la" type="auto">At vero qua eum affeci iniuria?</s>
					<s n="21" xml:lang="la" type="auto">Frequentissime habuit, qui ipsi condormirent eodem in lecto, qua de causa meum diutius ei commodare recusavi, et quod providi, re ipsa quoque nunc evenit, nempe calumnias me potius quam iustam reportaturum solutionem, etsi frequentissime illi condormiverunt alii, cur non integram summam 3 R[henensium] fl. exegi, cur 2 tantum florenos, cum duos cum dimidio pro tribus anni quadrantibus iure optimo debuissem et potuissem postulare?</s>
				</p>
				<p>
					<s n="22" xml:lang="la" type="auto">Quid mihi mea profuit liberalitas, quod ei pensionem ex lecto pro integro quadranti condonavi?<note type="margin">a.R.: "quod curavi mea illa ancilla toto tempore quotidie lectum sterneret, cui inde ne apicem erga condonavit."</note></s>
					<s n="23" xml:lang="la" type="auto">Nempe ad diem d. Ioannibaptistae sacrum huc venit, abiit autem martii 19. et pro lecto tanti temporis iniquum censet conferre 2 fl., cum sciat alios quosdam binos Helvetios pro lecto unius anni non meliore cogi numerare 4 Iachimicos.</s>
					<s n="24" xml:lang="la" type="auto">Sed ita res habet: sarciendum et compensandum sibi esse putavit apud me ceu hoste libidinis suae, quod in compotationes etc. liberius insumpserat.</s>
					<s n="25" xml:lang="la" type="auto">Indignissimae res expectatione et auribus vestris, quam ob causam decreveram et quodammodo promiseram penitus vos celare, nisi ex postremo hoc facinore coniecturam facere licuisset, ipsum in transactae suae apud nos vitae tam honestae patrocinium vel etiam gravioribus me calumniis apud vos esse traducturum.</s>
					<s n="26" xml:lang="la" type="auto">Quod si faciat, hinc sumite, quod ei respondeatis; sin minus, sancte obtestor, nihil eiusmodi rerum hic gestarum ei exprobretis, sed consulo, hinc statuatis saltem, quam tutum sit eum alere maximis sumptibus in scholis exteris, ne expectatione magis fallamini, ne pater exhauriatur et tot reliqui liberi immodicis et inutilibus suis sumptibus ac demum ipse cum amicis parentibusque fiat fabula vicinis.</s>
					<s n="27" xml:lang="la" type="auto">Ideo, inquam, illam apud <persName type="auto_name">Philippum</persName> inivi gratiam atque hae vobis perscribo, ut parentibus eius tempestivo adsitis consilio, ut alicubi potius ei prospiciatis de officio se digno et honesto matrimonio suam ipsius retundatis licentiam.</s>
					<s n="28" xml:lang="la" type="auto">Quo animo sit erga literas, hinc est elicere, quod serio eas hic nec constanter attigit, quod inquam paulatim libros suos omnes venales prostituit et distraxit omnes.</s>
					<s n="29" xml:lang="la" type="auto">Nec mirum; neque enim satis convenit musis humanioribus cum Marte et <persName type="auto_name">Baccho</persName>, nedum theologiae studiis.</s>
					<s n="30" xml:lang="la" type="auto">Scribo, inquam, haec non convitiandi libidine inutili, sed quod cupio eum vestro consilio et parentum opera praesenti in viam reduci et revocari quodam eiusmodi praetextu atque fictis de industria rationibus, ut advolet neque suboderetur monstri, quod alatur, si ita liceat sanissimum appellare consilium.</s>
					<s n="31" xml:lang="la" type="auto">Mihi dixit se profecturum <placeName ref="l280" cert="high">Losannam</placeName>, aliis vero studiosis fecit spem una proficiscendi <persName type="auto_name">Lovanium</persName>.</s>
					<s n="32" xml:lang="la" type="auto">Cavete, rogo, ne meo scripto unquam intelligat vos aut parentes esse offensos et contra ipsum concitatos.</s>
					<s n="33" xml:lang="la" type="auto">Bene valete.</s>
					<s n="34" xml:lang="la" type="auto">Raptim et per temporis intervalla ob negotiorum importunitate scriptum.</s>
					<s n="35" xml:lang="la" type="auto"><placeName ref="l311" cert="high">Marpurgi</placeName> anno 1551.</s>
					<s n="36" xml:lang="la" type="auto">Martii 20.</s>
				</p>
				<p>
					<s n="37" xml:lang="la" type="auto">Vestrae celsitudinis addictissimus <persName ref="p1456" cert="high">Wigandus Happelius</persName>.</s>
					<s n="38" xml:lang="la" type="auto">Clarissimis et ornatissimis viris d. Henricho Bullingero et <persName ref="p8011" cert="high">Rodolpho Gvaltero</persName>, verbi dei interpretibus dignissimis, dominis et amicis suis reverendis.</s>
				</p>
			</div>
		</body>
	</text>
</TEI>