<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file4999" type="Brief" source="TUSTEP" n="31153">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Nikolaus Radziwill (Mikolaj Czarny, Graf von Olyka) / Wilna, 30. September 1561</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/4999</idno>
				<date when="2024"/>
			</publicationStmt>
			<sourceDesc>
				<bibl source="b45" n="31153" type="transcription">S. 5852/187</bibl>
				<bibl type="scan">Zürich StA</bibl>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a94"/>
						<idno subtype="Kopie">E II 342,416 f.</idno>
					</msIdentifier>
					<msContents>
						<msItem>
							<incipit>Accepi et legi, quae misit celsitudo tua per ornatissimum virum D. Martinum Cechovizium.</incipit>
							<textLang>Latein</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVIII, S. 753-757, Nr. 3539</title>
							</bibl>
							<bibl type="Gedruckt">
								<title>Wotschke, «Der Briefwechsel der Schweizer mit den Polen», S. 135, Nr. 230 R.</title>
							</bibl>
							<bibl type="Literatur" subtype="Teilregest">
								<title>H. Gmiterek, Marcin Czechowic, in: Bibl. dissidentium 14 (1992), 20</title>
							</bibl>
							<bibl type="Literatur" subtype="Erwähnung">
								<title>A. Mühling, HB's europ. Kirchenpolitik 254</title>
							</bibl>
							<bibl type="Literatur" subtype="Zitat">
								<title>Cantimori, Eretici 216 / Haeretiker 208 (A. 36)</title>
							</bibl>
							<bibl type="Literatur" subtype="Erwähnung">
								<title>Wotschke, Thretius 14</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms F 36,902-904</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 101,21</idno>
						<idno subtype="Hinweis">eingereiht bei R an B, 14. Juli 1561</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 101,198</idno>
						<idno subtype="Hinweis">Rückweis</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p495" cert="high"/>
					<placeName ref="l587" cert="high"/>
					<date when="1561-09-30" cert="high"/>
				</correspAction>
				<correspAction type="received">
					<persName ref="p8117" cert="high"/>
					<placeName ref="l552" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t6"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!4999!Kopie!00%20E_II_342__fol__416_r_.tif/full/max/0/default.jpg" n="1">
				<desc subtype="path">4999/Kopie/00 E_II_342__fol__416_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!4999!Kopie!01%20E_II_342__fol__416_v_.tif/full/max/0/default.jpg" n="2">
				<desc subtype="path">4999/Kopie/01 E_II_342__fol__416_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!4999!Kopie!02%20E_II_342__fol__417_r_.tif/full/max/0/default.jpg" n="3">
				<desc subtype="path">4999/Kopie/02 E_II_342__fol__417_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!4999!Kopie!03%20E_II_342__fol__417_v_.tif/full/max/0/default.jpg" n="4">
				<desc subtype="path">4999/Kopie/03 E_II_342__fol__417_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Illustrissime princeps, domine clementissime.</s>
				</p>
				<p>
					<s n="2" xml:lang="la">Dominus Christus, rex regum et unicus servator humani generis, benedicat celsitudini tuae et conservet eam in omni felicitate in perpetuum!</s>
					<s n="3" xml:lang="la">Accepi et legi, quae misit celsitudo tua per ornatissimum virum d. <persName ref="p20298">Martinum Cechovizium</persName>.</s>
				</p>
				<p>
					<s n="4" xml:lang="la">Eundem disserentem de tota causa audivi.</s>
					<s n="5" xml:lang="la">Ille item literas de negocio <persName ref="p7955">Blandratae</persName> scriptas fideliter cognoscendas tradidit, ut nunc apud celsitudinem tuam attester ipsum legatione sua peroptime esse defunctum.</s>
					<s n="6" xml:lang="la">Caeterum, ut ad potiora brevi scripto respondeam, dominum inprimis oro, ut celsitudini tuae potentia sua adsit in bellicis illis tumultibus efficiatque, ut gentis barbaricae ferocia comprimatur, isque populo suo non retribuat secundum merita, sed secundum suam clementiam ipsum asserat et ab omni malo liberet, id quod assiduis ab ipso precibus impetrabimus, spero.</s>
					<s n="7" xml:lang="la">Quemadmodum vero vehementer dolemus barbaricis bellis dei populum divexari, ita non facile dixero, quam me perturbent domesticae illae contentiones, quae vix terminari posse videntur, maxime quibus inter se committuntur, qui uno spiritu et anima una contra adversarios evangelii pugnare debebant.</s>
					<s n="8" xml:lang="la">Ideoque modis omnibus probo studium illud singulare celsitudinis tuae, quod insumis ad pacificationem ecclesiarum sanctam, neque putavi me difficilem celsitudini tuae praebere debere petenti, d. <persName ref="p540">Calvino</persName> scribam, fratri et amico meo singulari, ut, quantum pietas et synceritas permittit, sese nobis in pacificatione c[aus]ae Blandratae accommodet.</s>
					<s n="9" xml:lang="la" ana="salute">Simul autem dominum, in cuius manu sunt corda hominum, suppliciter oro, ut ipse hoc negotium dirigat ad gloriam nominis sui et ecclesiae suae salutem.</s>
					<s n="10" xml:lang="la">Quod vero <persName ref="p7955">Georgius Blandrata</persName> apud celsitudinem tuam conquestus est, quod in causa eius ipsum audire et cum d. <persName ref="p540">Calvino</persName> pacis conditiones pias, utiles et universae ecclesiae salutares quaerere noluerim, adeo quod coactus sit ea de re ad <placeName ref="l834">Italorum</placeName> ecclesiam, quae <placeName ref="l587">Tiguri</placeName> est, referre et ibidem conqueri et publicis literis suis id testatum relinquere, inique sane apud celsitudinem tuam conquestus est.</s>
					<s n="11" xml:lang="la">Venit <persName ref="p7955">Blandrata</persName> circa finem maii ad ferias pentecostes 1558. ac in urbe fuit diebus aliquot, quando ipsum adesse nescirem, neque vero tum de homine quicquam unquam audieram nec noram.</s>
					<s n="12" xml:lang="la">Accesserat autem clarissimum virum d. d. <persName ref="p8111">Petrum Martyrem</persName>, observandum illum meum compatrem, cum quo ille multa contulerat de negocio adorandae trinitatis et de vera filii dei divinitate.</s>
				</p>
				<p>
					<s n="13" xml:lang="la">Ac d. <persName ref="p8111">Martyr</persName> primus erat qui admonebat adesse in urbe hominem qui <placeName ref="l167">Geneva</placeName> discessisset quod noluisset confessioni eius ecclesiae subscribere, et qui perperam de mysteriis illis sentiret.</s>
					<s n="14" xml:lang="la">Addebat se quidem contulisse varia cum ipso ea ipsa de re, sed citra ullum fructum: monere itaque, advigilem pro meo officio ne quid ille vitiosi seminis in ecclesia nostra serat.</s>
					<s n="15" xml:lang="la">De his omnibus posset attestari copiosius et distinctius d. d. <persName ref="p8111">Martyr</persName>, siquidem domi esset.</s>
					<s n="16" xml:lang="la">nunc autem regiis literis in <placeName ref="l832">Galliam</placeName> evocatus ad colloquium de vera religione institutum ab ecclesia et senatu urbis huius amplissimo ablegatus est.</s>
					<s n="17" xml:lang="la">Dominus concedat ipsi spiritum suum sanctum ut multo cum fructu munere suo defungatur.</s>
					<s n="18" xml:lang="la">Postremo cum nonulli (sic?) mihi dicerent, <persName ref="p7955">Blandratam</persName> de discessu cogitare, obiter ille me accessit et multis d. <persName ref="p540">Calvinum</persName> apud me accusavit.</s>
				</p>
				<p>
					<s n="19" xml:lang="la">Ego vero, ne quid dissimulem, indignissime hoc tuli, quod merita illius viri de piis et pietate, denique et synceritas eius mihi esset perspectissima.</s>
				</p>
				<p>
					<s n="20" xml:lang="la">Accessit ad haec, quod inter colloquendum videbar subolfacere id cuius me prius d. <persName ref="p8111">Martyr</persName> submonerat, illum non syncere de filio dei sentire, quem subinde filium altissimi nuncupabat et hoc unice sibi dari petebat, nimirum ut inaequalitatem aliquam induceret inter filium et altissimum.</s>
					<s n="21" xml:lang="la">Ego certe affirmabam filium patri per omnia coaequalem et coessentialem esse, neque me ullum admittere in adoranda trinitate gradum, vel maius et minus, prout symbolo d. <persName ref="p18895">Athanasii</persName> sit expressum.</s>
				</p>
				<p>
					<s n="22" xml:lang="la">Quod, cum et ipsum non magnifacere videbatur abrupi, fateor, colloquium.</s>
					<s n="23" xml:lang="la">Minabatur ille se contra d. <persName ref="p540">Calvinum</persName> scripturum, et saeva eius generis alia spirabat.</s>
					<s n="24" xml:lang="la">Nulla tunc audiebam media quae putaret ad sarciendam conducere concordiam.</s>
				</p>
				<p>
					<s n="25" xml:lang="la">Ego certe ad minas eius subiiciebam, satis alioqui contentionum esse in ecclesia Christi, quas si ille pergeret multiplicare deum fore vindicem.</s>
					<s n="26" xml:lang="la">Ille vero dira imprecatus discessit.</s>
				</p>
				<p>
					<s n="27" xml:lang="la">Caeterum quod apud ecclesiam <placeName ref="l834">Italorum</placeName> quae <placeName ref="l587">Tiguri</placeName> est conquestus sit dem me quod ipsum audire noluerim, et publicis literis suis id testatum apud ipsam reliquerit, nunc primum ex literis celsitudinis tuae intellexi.</s>
					<s n="28" xml:lang="la">Nescivi haec huc usque.</s>
				</p>
				<p>
					<s n="29" xml:lang="la">Aioqui respondissem apud ecclesiam ad istius querimonias et nunc cum haec ex literis c. tuae intellexi accessi ad amplissimum virum d. <persName ref="p2336">Bernardum Ochinum</persName> pastorem ecclesiae Italicae et observandum meum compatrem, ac interrogavi quasnam accusationes aut querelas contra me coram Italica ecclesia protulerit <persName ref="p7955">Blandrata</persName>, quasve reliquerit contra me literas publicas?</s>
					<s n="30" xml:lang="la">Respondit senex, novum hoc sibi videri prorsus, nescire se ullas <persName ref="p7955">Blandratae</persName> literas esse apud ecclesiam depositas, neque ecclesiam propter <persName ref="p7955">Blandratam</persName> unquam coiisse.</s>
					<s n="31" xml:lang="la">Accesserat una mecum vir praestantissimus d. <persName ref="p3988">Ioannes Wolphius</persName> symmysta et ecclesiae fidelis minister ad d. <persName ref="p2336">Ochinum</persName>, atque haec hunc dicentem audivit.</s>
				</p>
				<p>
					<s n="32" xml:lang="la">Quod si quid <persName ref="p7955">Blandrata</persName> apud privatas conquestus est aut deposuit personas, nihil hoc vel ad ecclesiam illam vel ad me pertinere puto.</s>
				</p>
				<p>
					<s n="33" xml:lang="la">Haec paucis pro me celsitudini tuae exponere volui, ut quid verum, aut quid in ea re factum sit, intelligeret.</s>
					<s n="34" xml:lang="la">Nunc vero si ex animo resipuit <persName ref="p7955">Blandrata</persName>, et ista quae <placeName ref="l167">Genevae</placeName> et hic disseruit iam vult videri se protulisse tentandi discendique gratia, si nunc synceriter agnoscit nostram doctrinam et fidem esse puram, si vero confessioni subscripsit <placeName ref="l2472">Polonicae</placeName>, sicut fratres et symmystae in synodo <placeName ref="l957">Pinzoviana</placeName> congregati testificantur, adeoque si Christum Iesum patri coaeternum et consubstantialem glorificat, laudamus sane dominum, et eundem ex animo oramus ut ipsum in vera hac fide confirmet.</s>
					<s n="35" xml:lang="la">Si vero haeret in his adhuc, et ea quae omnino diserte confitenda sunt obscurius et involute confitetur, orandus est dominus ut illi concedat quo liberius et magis clare loquatur, praesertim cum adeo increverit mali suspicio.</s>
					<s n="36" xml:lang="la">Cavendum erit propterea c. tuae ne sub patrocinio pietatis tuae noceat interim puritati religionis verae et ecclesiae Christi.</s>
					<s n="37" xml:lang="la">Habet c. tua in principibus aliquot <placeName ref="l425">Romanis</placeName> evidentia exempla.</s>
				</p>
				<p>
					<s n="38" xml:lang="la">Caecati enim quorundam vaferrimorum hominum, Arianismum pluribus conantium inspirare, blandiloquentia, assentatione et simulatione eo ipso plurimum incommodarunt ecclesiae dei, quo maxime commodare nitebantur.</s>
					<s n="39" xml:lang="la">Est sane pulcherrima inter fratres concordia et deus pacis est deus: idem tamen propter concordiae bonum non vult periclitari vel perire synceram veritatem, nec approbat consensum cum hominibus qui in fide insynceri sunt, neque improbat certamina quae et suscipiuntur et committuntur propter ipsius veritatem synceram asserendam.</s>
				</p>
				<p>
					<s n="40" xml:lang="la">Et quidem agitur hic causa non levis sed momenti maximi et salutis nostrae.</s>
					<s n="41" xml:lang="la">Si enim Christus dominus non est deus verus, patri per omnia coaeternus et coaequalis, non video quomodo possit esse caput ecclesiae, servator denique mundi, adeoque Christus, idem rex et pontifex universalis saeculorum omnium.</s>
					<s n="42" xml:lang="la">Vicerunt ergo <placeName>Iudaei</placeName> et <placeName ref="l2510">Turcae</placeName> et praestat fides eorum, christiana fides inanis erit.</s>
					<s n="43" xml:lang="la">Caterum intelligit haec c. tua, etsi ego haec non urgeam, et quae tua pietas eximia est scit quid in hac causa facere conveniat, videtque illa me scribere magis propter rem ipsam et dogma fidei purum et conservandum et asserendum quam propter Blandratae personam insectandam.</s>
					<s n="44" xml:lang="la">Nunquam enim odi hominem istum qui me privatim non offendit unquam, neque illi male volo, siquidem eundem nobiscum Christum syncero pectore confitetur.</s>
					<s n="45" xml:lang="la">Conscripsit nuper ac evulgavit confessionem fidei suae <persName>Valentinus</persName> quidam <persName>Gentilis</persName>, qui idem scripto suo publico symbolum <persName ref="p18895">Athanasii</persName> petulanter oppugnavit.</s>
					<s n="46" xml:lang="la">Sunt alii eius generis non pauci qui quidlibet sibi contra deum et fidei mysteria permittunt, inprimis autem <persName ref="p6589">Servetum</persName> hominem impiissimum, quo saecula aliquot non impuriorem tulere, reparare et Arianismum ex <placeName ref="l2510">Turcarum</placeName> lustris, imo inferis, excitare conantur.</s>
					<s n="47" xml:lang="la">Quos certe oportet diligenter observare et omni cura prospicere ne renascentes turbent ecclesias, denique infament atque corrumpant.</s>
					<s n="48" xml:lang="la">Dominus Iesus destruat spiritu suo sancto omnia prava dogmata, conservet puram veritatem suam, omniaque scrupulosa et novarum pessimarumque rerum cupida ingenia ad se convertat.</s>
					<s n="49" xml:lang="la">Idem clemens et propitius c. tuam cum universa familia conservet, et in omni benedictione spirituali et corporali benedicat atque locuplet.</s>
					<s n="50" xml:lang="la">Rogo c. tuam per dominum Iesum ut benigne hanc meam responsionem consulat et me habeat humanitati suae commendatum, qui alioqui addictissimus sum excellenti tuae pietati ac in omnibus in quibuscunque inservire possum c. tuae ex animo gratificari cupio et opto.</s>
				</p>
				<p>
					<s n="51" xml:lang="la">Datae <placeName ref="l587">Tiguri</placeName> 30. septemb. anno domini 1561.</s>
				</p>
				<p>
					<s n="52" xml:lang="la">D. <persName>Martinum</persName> in triduum usque detinui, cum ob mea negocia varia, tum ob incolumitatem meam non usquequaque firmam.</s>
					<s n="53" xml:lang="la">Celsitudini tuae addictissimus <persName ref="p495">Heinrychus Bullingerus</persName> ecclesiae <placeName ref="l587">Tigurinae</placeName> minister.</s>
				</p>
				<p>
					<s n="54" xml:lang="la">Illustrissimo principi et domino d. <persName ref="p8117">Nicolao Radzivilio</persName>, duci <placeName ref="l2573">Oliva</placeName> et palatino <placeName ref="l552">Vilnensi</placeName>.</s>
				</p>
			</div>
		</body>
	</text>
</TEI>