<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5697" type="Beilage" source="TUSTEP" n="33045">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] an [Heinrich Bullinger], [20. April 1563]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="33045" type="transcription"/>
				<bibl type="scan">Zürich StA</bibl>
				<msDesc type="Beilage" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 441,186-189</idno>
					</msIdentifier>
					<msContents>
						<msItem>
							<incipit>Uss Franckrych kompt gewysß, wie der friden gemacht seye, aber mitt was conditionen</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 752ff</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5697">
				<correspAction type="sent">
					<persName ref="p8055" cert="low"/>
					<date when="1563-04-20" cert="low"><note>Datum unsicher = Beilage zum Bf. from 20. April (ID 5696)</note></date>
				</correspAction>
				<correspAction type="received">
					<persName ref="p495" cert="low"/>
				</correspAction>
				<correspContext>
					<ref type="parent" target="file5696"/>
				</correspContext>
			</correspDesc>
			<langUsage>
				<language ident="de" usage="1000">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!5697!Autograph!00%20E_II_441__S__186_.tif/full/max/0/default.jpg" n="1">
				<desc subtype="path">5697/Autograph/00 E_II_441__S__186_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!5697!Autograph!01%20E_II_441__S__187_.tif/full/max/0/default.jpg" n="2">
				<desc subtype="path">5697/Autograph/01 E_II_441__S__187_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!5697!Autograph!02%20E_II_441__S__188_.tif/full/max/0/default.jpg" n="3">
				<desc subtype="path">5697/Autograph/02 E_II_441__S__188_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!5697!Autograph!03%20E_II_441__S__189_.tif/full/max/0/default.jpg" n="4">
				<desc subtype="path">5697/Autograph/03 E_II_441__S__189_.tif</desc>
			</graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Zeytung so für gewisß an des marggrauffen hoff geschriben worden:</s>
					<s n="2" xml:lang="de">Uss <placeName ref="l832">Franckrych</placeName> kompt gewysß, wie der friden gemacht seye, aber mitt was conditionen, da wurdt mancherley angezögt; doch sollend diß die hoptpuncten sin: Erstlich soll die allt königin regentin in <placeName ref="l832">Franckreych</placeName> pleyben byß zuͦ erwachsung des königs.</s>
					<s n="3" xml:lang="de">Der <persName ref="p8315">pryntz von Conde</persName> ist ledig geben und an statt des von <placeName ref="l1209">Naverra</placeName> oberester statthalter in <placeName ref="l832">Franckrych</placeName> worden, glychsfals connestabel ouch ledig geben und blypt connestabel, und nach seinem absterben soll sin son, der herr <persName ref="p20779">von Monmerantz</persName>, an sin statt komen, ist ouch an statt dess <persName ref="p20225">von Guisa</persName> großhofmeister in <placeName ref="l832">Franckreych</placeName> worden.</s>
					<s n="4" xml:lang="de">Der ammiral blypt by sinem ampt, der <persName>von Andelot</persName> ist oberester marschalck uber all fuͦsknecht gesetzt, und blybend sonst ouch alle herren by iren vorigen emptern.</s>
					<s n="5" xml:lang="de">Der könig soll die condischen teutschen reuter und knecht alls diejhenigen, so nitt wider inn, sonder in seinem dienst gewesen, bezalen; man sagt aber von irem herußkommen noch nichts.</s>
					<s n="6" xml:lang="de">Die <placeName ref="l875">Spanyer</placeName>, so uff dess <persName ref="p20225">von Guisa</persName> syten gewesen, sind geurlobet; die <placeName>Castonier</placeName>, so condisch gewesen, deren dann in funfftusend, sind gen <placeName ref="l322">Metz</placeName> in die bsatzung geschickt worden.</s>
					<s n="7" xml:lang="de">Was die religion belangt, soll man in denen stetten, so die Condischen yetz innhabend, deren doch wenig sind, das evangelium fry predigen lassen; in andern stetten aber soll es nitt gestattet werden, und fürnemlich wa die parlament sind.</s>
					<s n="8" xml:lang="de">Doch so mogend sy in derselbigen vorstetten in irem costen kirchen buwen, und soll inen dann ouch nitt gewehrt werden, und sollend aber die päpstischen in iren kirchen ungehindert und ruͤwig lassen.</s>
					<s n="9" xml:lang="de">Diß fridens ist yederman wol zuͦfriden und ersettiget, ußgenommen die zuͦ <placeName ref="l378">Paryß</placeName>, die wellten sich des noch gern sperren etc.</s>
					<s n="10" xml:lang="de">Der edelman, so den <persName ref="p20225">von Guisen</persName> erschossen, ist zuͦ <placeName ref="l378">Paryß</placeName> mitt vier rossen zerzerrt, und alls er vor sinem tod gefraget worden, warum er solichs gethon, hat er daruff beharret, das im solichs nieman bevolchen, sonder habe ers selbs uss christelichem yfer gethon, diewyl er gesechen, das der <persName ref="p20225">von Guisen</persName> dermasß die christen verfolge und diß verderblichen kriegs die einig ursach seye und <placeName ref="l832">Franckrych</placeName> by sinem leben zuͦ keinem friden kommen möge; derhalben es inn ouch nitt geruwen hab, und hett ers nitt gethon, wellte er, so ers köndt, noch thain; dann er ein guͦt werck gethon, wie dann augenschinlich glich nach sinem sterben der friden hernach gevolget, welchs by sinem leben keinswegs beschechen; sonder were der krieg erst recht angangen, diewyl der papst und <placeName ref="l875">Hyspanien</placeName> ime stattliche hilff ze thain vorhabens gewesen und hinwiderum <placeName ref="l830">Engeland</placeName> dem <persName ref="p8315">von Conde</persName> hilff ze thain bewilliget; so were er ouch von ettlichen teutschen fursten nitt verlassen worden, wie dann allbereit ein grosse anzal reuter beworben ist gewesen etc.</s>
					<s n="11" xml:lang="de">Und versicht man sych yetzund nichts anders dann eins guͦten fridens in <placeName ref="l822">Teutschland</placeName> und <placeName ref="l832">Franckrych</placeName>.</s>
					<s n="12" xml:lang="de">Es ist ein zyt her vyl und mancherley geschrey hie von kriegen gewesen; auch habend sich vyl herren und junckherrn mitt grossem kosten gerustet; ist aber alles widerum durch des <persName ref="p20225">von Guisen</persName> tod und folgenden frid in <placeName ref="l832">Franckrich</placeName> gantz gestillet und erloschen, des die rüter und landsknecht ubel zefriden.</s>
					<s n="13" xml:lang="de">In <placeName ref="l834">Italia</placeName> und <placeName ref="l425">Rom</placeName> ist ouch vyl und mancherley uneinigkeit nitt allein zwyschen papst und cardinelen, sonder ouch zwyschen weltlichen potentaten und herschafften.</s>
					<s n="14" xml:lang="de">Item zuͦ <placeName ref="l1107">Trient</placeName> uff dem concilio ist ouch grosß uneinigkeit zwyschen den <placeName ref="l875">spangischen</placeName> und <placeName ref="l834">italianischen</placeName> bischoffen des papst hocheit betreffende; dann die spangischen inn nitt so hochhalten und uber das concilium sin wellend lassen wie die <placeName ref="l834">italianischen</placeName>, deren halb dann zwyschen irem gesind kurtzlich zuͦ <placeName ref="l1107">Trient</placeName>, namlich uff den 11. tag mertzens, ein grosser lermen sich zuͦgetragen, allso das iren in die zwolff tod und 50 sehr verwundt worden, und forchten inen die bischoff so sehr, das sy sych nitt wol usß den husern dorffend wagen; etlich aber sagend, sy thuͦends darumb, das sy nitt sovyl in die schuͦl mußßen gehn.</s>
					<s n="15" xml:lang="de">Die rö[mische] <persName ref="p18538">kai[serliche] m[ajesta]t</persName> soll derohalb hinin geschriben [haben].</s>
					<s n="16" xml:lang="de">das man mitt der guardian und in ander maß alle notwendige verordnung thue.</s>
					<s n="17" xml:lang="de">Die konigin usß <placeName ref="l830">Engeland</placeName> hat vor der zyt dem amiral 200000 pf[und] zuͦ hilff fürzestrecken sich erpotten, welchs ir das parlament und stend in <placeName ref="l830">Engeland</placeName> doch schwarlich bewilliget, und habend hinwiderum die stend uffs hefftigest in sy getrungen, sy solle sich eines kunfftigen successors und erben erkleren, welchs sy aber mitt nichten thain wellen, und wie man darfür hellt, wann es desshalb zuͦ einer handlung kommen were, so wurden by den stenden in <placeName ref="l830">Engelland</placeName> die mehresten und ansechlichesten stymmen uff die konigin in <placeName ref="l2524">Schottland</placeName> gefallen sin.</s>
					<s n="18" xml:lang="de">Der religion halber ist ein edictum uff dem letsten landstag beschlossen: wer die konigin nitt für das oberest hopt in <placeName ref="l830">Engeland</placeName> in geistlichen und weltlichen sachen erkennen und sonst der päpstischen religion anhengig sein wurde, der soll für das erst mal all sin farende hab verwurckt haben und sine ligende guͤter sine erben ziehen, doch allso und sover dieselbigen dem evangelio sich anhengig machend.</s>
					<s n="19" xml:lang="de">Man soll sunst dry oder vier herren in <placeName ref="l830">Engeland</placeName> gefangen haben, so mitt dem <persName ref="p20225">von Guisen</persName> allerley practica gefuͤrt habend; mitt denen, vermeint man, werde in kurtzer zyt iusticia gehalten.</s>
					<s n="20" xml:lang="de">So schribt man ouch usß <placeName ref="l830">Engeland</placeName>, da[s] parlament were noch, und wellind <persName>Habel de Grace</persName> <placeName ref="l832">Franckrich</placeName> nitt widergeben, die <placeName ref="l832">Francosen</placeName> gebind inen dann ouch <placeName ref="l2235">Kalles</placeName> widerum etc.</s>
					<s n="21" xml:lang="de">Uss <placeName ref="l2472">Poland</placeName> kompt gwisse neuwe zytung, wie der <placeName ref="l2653">Moscowiter</placeName> mitt ettlich hunderttusend starck uff den kunig von <placeName ref="l2472">Poland</placeName> rucke; soll albereit ein gwaltige statt, <placeName ref="l3135">Poleska</placeName> genant, im sibenden sturm mitt sinem grossen schaden erobert haben, darinn grusam tyranniziert, das nitt davon ze schriben, und in die 20000 personen hinweg gefuͤrt; sin begeren ist, nach dem yetzigen konig, so keine liberben hat, konig ze werden, und ist zuͦ besorgen, im werde gelingen.</s>
					<s n="22" xml:lang="de">Es kompt gwisse zytung, wie das der churfurst, pfaltzgrave <persName>hertzog Friderich</persName>, mitt tod verschiden, alls ir churf[ürstliche] g[naden] in die ober <placeName ref="l2477">Pfaltz</placeName> verreysen wellen, und daselbst die kirchen reformieren desß nachtmals halber und sonst ettlicher ussere[n] ceremonien.</s>
					<s n="23" xml:lang="de">Alls nu underweg ir churf[ürstliche] g[naden] ob 300 pferdt by sich gehapt und mitt dem ihrem pferdt rennen hat wollen, ist es gefallen und inn, den churfursten, geschleipfft, das er glich darnach gestorben.</s>
					<s n="24" xml:lang="de">Vyl leut legends im ubel uß und sagend, es seye ihme von warnung und strauff gottes beschechen, diewyl er dise ketzerisch u[nd] zwynglisch meinung im nachtmal habe angenommen.</s>
					<s n="25" xml:lang="de">Gott verzy[che] ime und ihnnenn!</s>
					<s n="26" xml:lang="de">Im land zuͦ <placeName ref="l749">Sachsen</placeName> soll sich der <persName ref="p18720">hertzog von Brunschwig</persName> und d[er] grave von <placeName ref="l1530">Altenburg</placeName> in ein rustung begeben, auch der <persName ref="p3671">konig v[on] Denmarck und hertzog von Holstein</persName> wider den konig uß <placeName ref="l2520">Sch[weden]</placeName>.</s>
					<s n="27" xml:lang="de">Ob ihme allso seye und was daruß werden will, wurt die zyt mitbr[ingen].</s>
				</p>
			</div>
		</body>
	</text>
</TEI>