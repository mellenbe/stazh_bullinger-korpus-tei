<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file267" type="Brief" source="TUSTEP" n="18228">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Griesenberg an Heinrich Bullinger / Zürich, 16. September 1548</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="18228" type="transcription"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 357,297 ff.</idno>
					</msIdentifier>
					<msContents>
						<msItem>
							<incipit>Liebster ... mitt betrübtem hertzen und grossen schmertzen füg ich euch zu vernemen den grossen erschrockenlichen fal</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW II, S. 739f (R. Exc.)</title>
							</bibl>
							<bibl type="Literatur" subtype="Zitat">
								<title>Th. Pressel, Blarer, S. 480.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<repository ref="a96"/>
						<idno subtype="Kopie">Ms S 68,20</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/267">
				<correspAction type="sent">
					<persName ref="p8055" cert="high"/>
					<placeName ref="l184" cert="high"/>
					<date when="1548-09-16" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="41">Latein</language>
				<language ident="de" usage="959">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="finished">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!267!Autograph!00%20E_II_357__S__297_.tif/full/max/0/default.jpg" n="1">
				<desc subtype="path">267/Autograph/00 E_II_357__S__297_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!267!Autograph!01%20E_II_357__S__298_.tif/full/max/0/default.jpg" n="2">
				<desc subtype="path">267/Autograph/01 E_II_357__S__298_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!267!Autograph!02%20E_II_357__fol__299_r_.tif/full/max/0/default.jpg" n="3">
				<desc subtype="path">267/Autograph/02 E_II_357__fol__299_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!267!Autograph!03%20E_II_357__fol__299_v_.tif/full/max/0/default.jpg" n="4">
				<desc subtype="path">267/Autograph/03 E_II_357__fol__299_v_.tif</desc>
			</graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Liebster herr und bruͦder, mitt betruͤbtem hertzen und grossen schmertzen fuͤg ich euch zuͦ vernemen den grossen erschrockenlichen fal, so aber an meinen armen <placeName ref="l257">Costentzern</placeName> widerfaren, und damitt ich aber des schreibens ober seye, schick ich euch hiemitt mines lieben <persName ref="p4868">Funckli</persName> literas, so er mir frytag aubendts geschickt hat, daruß ir wol zuͦ vernemmen, wie alle sachen geschaffen seyen.</s>
					<s n="2" xml:lang="de">Gott erbarm sich des grossen jommers und erhalte ain nachlaipscheten und uns under derselbigen.</s>
				</p>
				<p>
					<s n="3" xml:lang="de">Ich schrib in höchster yl; dann ich yetz vyl ze schriben, ouch sonderlich uff hutt gen <placeName ref="l257">Costentz</placeName> und <placeName ref="l491">Strasburg</placeName>, von dannen mir <persName ref="p467">Bucerus</persName> geschriben; wills euch, hab ich zyt, abschriben und schicken.</s>
				</p>
				<p>
					<s n="4" xml:lang="de">Bitt euch fruntlich und bruͤderlich, ists möglich, wellt mir ain rechte und gantze copey zuͦkommen lassen der antwurt, so der kaiser den <placeName ref="l862">aidgnossen</placeName> deren von <placeName ref="l257">Costentz</placeName> halber zuͦgeschickt; soll gar kainem menschen dann mynem lieben bruͦder zuͦ lesen werden; sind gebetten.</s>
				</p>
				<p>
					<s n="5" xml:lang="de">So wisst in dem höchsten vertruwen, das zwuschen uns ist, das der [<persName ref="p7390">abt</persName> von <placeName ref="l1134">Creuzlingen</placeName>] minen herren gerathen hat, das sy uff der <placeName ref="l862">aidgnossen</placeName> botten nitt zuͦ lang verziechind, sonder schliessind, wie <placeName ref="l1294">Wingarten</placeName> und <placeName ref="l2844">Maynouw</placeName> (dann er by inen in der <placeName ref="l2844">Maynouw</placeName> gewesen), und söllind aber daneben zuͦ den <placeName ref="l862">aidgnossen</placeName> schicken oder inen empieten, das sy sölichs thain wellind, mitt pitt, das sy nach dem schlusß danecht guͤtlich handlen wellind.</s>
					<s n="6" xml:lang="de">Darum uff disen rat haben myne herren zuͦ ewern herren geschickt.</s>
					<s n="7" xml:lang="de">Ob nun der [abt] sölichs mitt rath ettlicher der <placeName ref="l862">aidgnossen</placeName> thuͤe oder usß im selbs, kan ich nitt wissen; mich bedunckt aber, es habe vyl uff im.</s>
				</p>
				<p>
					<s n="8" xml:lang="de">Item er hat fuͤr und fuͤr geraten, das man alle articul anneme und bewillige, und uff der aidgnossen handlung sich nitt zuͦvyl verlasse; es seye ain alt sprüchwort: wem die <placeName ref="l862">aidgnossen</placeName> ye geholffen, dem seye vorhin baß gesin.</s>
				</p>
				<p>
					<s n="9" xml:lang="de">Was hieruß verstanden möge werden, gib ich euch und andern zuͦ ermessen.</s>
					<s n="10" xml:lang="de">Item yetz bruchend inn myne herren zuͦ aim underhandler; er ist mitt dem [entschlus] und [instruction] gen [<placeName ref="l1294">Wingarten</placeName> geritten].</s>
					<s n="11" xml:lang="de">Was es fuͤr practica seyen, wirt etwan an tag kommen.</s>
					<s n="12" xml:lang="de">Alle <placeName ref="l862">aidgnossen</placeName> (oder doch furnemlich die evangelischen) dorffend wol, das sy fuͤr sich sechind.</s>
					<s n="13" xml:lang="de">Es duncken mich grosse und farliche Ding, deren ich doch globwirdig bericht byn von frommen luten, die zuͦ mir heruß wandlen, denen ich wol trüwen darff.</s>
				</p>
				<p>
					<s n="14" xml:lang="de">Lieber lasst mich aigentlich wissen, was <persName ref="p18536">Sophoy</persName> geworben, ouch was uff disem tag gehandelt werde; dann ich sollts aigentlich wissen und erfaren und in <placeName ref="l572">Wirtemperg</placeName> by aignem botten schicken ainem guͦten fründ, namlich dem <persName ref="p7385">Hans Caspar von Anwyl</persName>; hat mich sehr gebetten.</s>
				</p>
				<p>
					<s n="15" xml:lang="de">Ich weiß nitt, was ich thain oder schrib, so voller unmuͦt byn ich, das es alls gar letz und geverlich by unß staht; erinner mich erst, wie hertzlich guͦt vor jaren ettlich by uns die sachen gemaint haben, die sich on zwyfel des ellends versechen und durch allerlay mittel gern dahin gehandelt hetten, das solichs fuͤrkommen und guͦte nachpurschafft erhalten were worden, das man aber do nitt globen noch sich darin schicken hat wellen, sonder ain groß missvertruwen in ettlich gesetzt.</s>
					<s n="16" xml:lang="de">Yetzund ist es laider dahin kommen, das ich hör, es dörffe in der statt schier kainer kain guͦt wort von den <placeName ref="l862">aidgnossen</placeName> reden.</s>
				</p>
				<p>
					<s n="17" xml:lang="de">Die thor gegen dem <placeName ref="l774">Thurgöw</placeName> hat man starck besetzt und habend die fischer und ettlich mitt inen den rat empotten, diß wellind sy haben, seyen ouch daruff herumgangen, habends besichtiget, obs allso versechen seyen.</s>
				</p>
				<p>
					<s n="18" xml:lang="de">Item des <persName ref="p2916">Schertlins</persName> knecht, alls er sich vernemen lassen, es were noch wol hilff vorhanden, hat man muͤssen in thurn legen.</s>
					<s n="19" xml:lang="de">Dessglichen ist ain anderer ouch komen; hat man ouch kurtz abgefertiget.</s>
				</p>
				<p>
					<s n="20" xml:lang="de">In summa: alle, die des Interims und der pfaffen fro, synd die bösten <placeName ref="l862">aidgnossen</placeName>.</s>
					<s n="21" xml:lang="de">Allso wirt den <placeName ref="l862">aidgnossen</placeName> der lon; die habend den gmainen mann dahin bewegt, das sy das Interim und der pfaffen inkommen bewilligen söllen; yetzund werden sy ire grösste find.</s>
					<s n="22" xml:lang="de">Etlich habend zuͦ <placeName ref="l257">Costentz</placeName> yetz gar kain kilbe wellen, haben gewellt, man sol die thor aller ding zuͦschliessen, allso das ich warlich ubel sorge, das volck, so alls gar widerwertig ist, werde noch selbs anhalten, das man frömbd volck hin-[in] legge.</s>
					<s n="23" xml:lang="de">Gott behuͤt das arm <placeName ref="l774">Thurgöw</placeName> und andern gebe gnad, das sy doch noch verstendig werdind!</s>
					<s n="24" xml:lang="de">Ach min h[err] a[uch] a[ller] l[iebster] b[ruͦder], bittend gott sonderlich mit truwen fuͤr minen lieben bruͦder und vetter <persName ref="p4082">C[onrat]en Z[wick]en</persName>, das sy nitt zuͦ lang blybind, sonder das sy der lieb gott zuͦ rechter zyt ussfuͤre; sy stond warlich in grosser fahr, sonderlich ouch der liebe vetter [kriegrustung] halb, davon ir wißt.</s>
				</p>
				<p>
					<s n="25" xml:lang="de">Ich verman sy baid teglich, das sy nitt zuͦ lang verziechind.</s>
					<s n="26" xml:lang="de">So wendt myn l[ieber] <persName ref="p8178">bruͦder</persName> fuͤr, diewyl er yetz ain gesch[wor]ner vogt des rychs seye, gezymme ym nitt, seinen beruͦff ze verlassen, byß er mitt besserem glympff daruß kommen m[öge].</s>
					<s n="27" xml:lang="de">So sorgt min l[ieber] vetter, komme er in werender acht hinauß, eh <placeName ref="l257">Costentz</placeName> ausß der acht komme, werde er nienen sicher sin; derhalben mir überusß angst ist von ir baider wegen.</s>
				</p>
				<p>
					<s n="28" xml:lang="de">Ich gloub wol gentzlich, man werde iren kainen im ersten vertrag ussdingen und sonderlich den vetter nitt, damitt sy allso blybind; allsdann aber wirt man sy wol strecken.</s>
					<s n="29" xml:lang="de">Dann alls der bischoff von <placeName ref="l2165">Arriß</placeName> mynem lieben <persName ref="p8178">bruͦder</persName> getröwt, hat er allain inn und mich genennt und des vetters gar geschwygen; on zwyfel mynes erachtens um des willen, das er sich sonderer ungnad des weniger verseche und man inn dest baß ergretschen köndt, das doch warlich ain grosser gmainer schad und mir sonderlich hertzlichs laid were.</s>
					<s n="30" xml:lang="de">Darum bittend gott trulich, das er inen seinen willen offenbare, damitt sy zuͦ sinem pryß noch lang ander leuten zuͦ guͦt erhalten werden.</s>
					<s n="31" xml:lang="de" ana="salute">Sagend ewerm hauß vyl vyl guͦts wunschs von mir zuͦ allem guͦtem und gruͤtzt all guͦt herren und bruͤder.</s>
					<s n="32" xml:lang="de" ana="salute">Min h[ertz]-l[iebe] <persName ref="p4334">schwöster</persName> empeut euch vyl guͦts und grutz, begert ewers fuͤrpitts.</s>
				</p>
				<p>
					<s n="33" xml:lang="de">Datum in hochster yl zuͦ <placeName ref="l184">Griessenberg</placeName> 16. Septembris 1548.</s>
				</p>
				<p>
					<s n="34" xml:lang="de">Ir kendt mich wol.</s>
				</p>
				<p>
					<s n="35" xml:lang="de">Mich verwundert sehr, diewyl der papst ain sölich missfallen ab dem Interim hat, das sine lieben kind die <placeName ref="l2542">7 Ort</placeName> minen herren darin zuͦ bewilligen zuͦgemuͦtet haben.</s>
				</p>
				<p>
					<s n="36" xml:lang="la">Remitte alias epistolas.</s>
				</p>
				<p>
					<s n="37" xml:lang="la" ana="salute"><persName ref="p506">Buttlerum</persName> nostrum et <persName ref="p1560">Hopperum</persName>, vere angelicos <placeName ref="l830">Anglos</placeName>, meis verbis valde quam officiose salutabis.</s>
				</p>
				<p>
					<s n="38" xml:lang="la">Rescribe, obsecro, per hunc ipsum nuncium, si potes, nisi forte recta illum festinanter <placeName ref="l257">Constantiam</placeName> redire opporteat tuorum iussu.</s>
				</p>
				<p>
					<note type="address">[Adresse:]</note>
					<s n="39" xml:lang="de">An maister <persName ref="p495">Hainrich Bullinger</persName> zuͦ <placeName ref="l587">Zuͤrich</placeName>.</s>
				</p>
			</div>
		</body>
	</text>
</TEI>