<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file6920" type="Brief" source="TUSTEP" n="36120">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Haller d.J.] / [Bern] an [Heinrich Bullinger], 8. Oktober 1566</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="b45" n="36120" type="transcription"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 370,368 f.</idno>
					</msIdentifier>
					<msContents>
						<msItem>
							<incipit>Es sind min gnädige herren durch die iren bericht um die walfart zu S. Batten bi Naderhausen(?)</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/6920">
				<correspAction type="sent">
					<persName ref="p8018" cert="low"/>
					<placeName ref="l41" cert="low"/>
					<date when="1566-10-08" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="la" usage="6">Latein</language>
				<language ident="de" usage="994">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!6920!Autograph!00%20E_II_370__fol__368_r_.tif/full/max/0/default.jpg" n="1">
				<desc subtype="path">6920/Autograph/00 E_II_370__fol__368_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!6920!Autograph!01%20E_II_370__fol__368_v_.tif/full/max/0/default.jpg" n="2">
				<desc subtype="path">6920/Autograph/01 E_II_370__fol__368_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!6920!Autograph!02%20E_II_370__fol__369_r_.tif/full/max/0/default.jpg" n="3">
				<desc subtype="path">6920/Autograph/02 E_II_370__fol__369_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!6920!Autograph!03%20E_II_370__fol__369_v_.tif/full/max/0/default.jpg" n="4">
				<desc subtype="path">6920/Autograph/03 E_II_370__fol__369_v_.tif</desc>
			</graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Es sind min g[nädige] herren durch die iren bericht, wie die walfart zuͦ <persName>S. Batten</persName> bi Undersewen durch vil personen besuͦcht werde, der gestalten das si allda mitt pfaffen hinkommind und ire bäpstische ceremonien bruchind.</s>
					<s n="2" xml:lang="de">Uff das hand min gnädige herren iren beeden amptlüthen zuͦ <placeName ref="l503">Tun</placeName> und <placeName ref="l1033">Inderlaggen</placeName> befolhen, so si ettliche dergstalten bi <persName>S. Batten</persName> fluͦh oder hüli beträttind, das si si gwengklich annemmind und gen <placeName ref="l1033">Inderlaggen</placeName> fuͤrind, demnach min herren berichtind.</s>
					<s n="3" xml:lang="de">Weliches beschehen, und hatt der amptman zuͦ <placeName ref="l1033">Inderlaggen</placeName> ettlich zuͦ handen gnon, gen <placeName ref="l1033">Inderlaggen</placeName> gefuͤrt und one sondere gefengknuß si imm closter enthalten und hiemitt deß min gnädigen herren bericht.</s>
					<s n="4" xml:lang="de">Die habend genantem amptman befolhen, si ledig zuͦ laßen mitt abtrag allein irer zeerung und warnung, das si semlicher gestalt nitt mehr in miner herren land kommind; sonst wurdind si gestrafft lut gemachter reformation, ordnung und satzung.</s>
					<s n="5" xml:lang="de">Und dise obgemelte sind gsin von <placeName ref="l300">Lucern</placeName>, <placeName ref="l781">Uri</placeName> und <placeName ref="l2469">Underwalden</placeName>.</s>
				</p>
				<p>
					<s n="6" xml:lang="de">Nach dem hand die <placeName ref="l2448">fünff Ort</placeName> sich zuͦ <placeName ref="l300">Lucern</placeName> versammpt und dadannen minen herren samentlich geschriben, wie si deß, wie obstat, bericht; mögind nitt wüßen, ob semmlichs uß befelch miner gnädigen herren beschehen oder nüt, mitt begär uff ir schryben ir früntlichen antwort etc.</s>
				</p>
				<p>
					<s n="7" xml:lang="de">Uff das min gnädigen herren inen wider geschriben, wie semmlichs uß irem befelch beschehen, mitt anzeig, wie anfangs irer reformation semliche walfarten an dem ort und auch anderßwo in iren land und gebieten verbotten, wie mengklich wol bewüßt; könnend deßhalb semmlichs nitt nachlaßen uß vilerley ursachen, im selbigen schryben gemält.</s>
					<s n="8" xml:lang="de">Si hiemitt gebätten, bi den iren zuͦ verschaffen, ergernuß der unseren ze myden, das si abstandind und min gnädige herren dergstalten in iren landen und gebieten rüwig laßind.</s>
					<s n="9" xml:lang="de">Was sonst pünnt und landsfriden vermögind, welle man trühlich an inen halten etc.</s>
					<s n="10" xml:lang="de">Diß hand min herren sich versehen, die sachen wurdind also gestillet und ußgemacht sin.</s>
					<s n="11" xml:lang="de">Hiezwüschend hand die von <placeName ref="l2469">Underwalden</placeName> ob dem <placeName>Kernwald</placeName> allein sich gerottet und zuͦsammen gelüffen und vereint, doch nitt all gmeinlcih, sonders ein guͦten teil under inen, und fürgenommen gen <placeName>S. Batten</placeName> ze gon, und so man inen weeren, wellind si die straß mitt gwalt ufthuͦn etc.</s>
				</p>
				<p>
					<s n="12" xml:lang="de">Als min herren deß bericht, habend si iren amptlüthen befolhen, wenn si also, wie gemält, kommind, söllind si si früntlich wider hinder sich wysen mitt anzeig, das min gnädige herren semmlichs nitt lyden noch dulden wellind.</s>
					<s n="13" xml:lang="de">So si aber mitt gwalt fürtrucken, das si deß min gnädige herren ylends berichtind und si mitt gwallt oder sonst ufenthaltind, so wyt müglich.</s>
				</p>
				<p>
					<s n="14" xml:lang="de">Hiezwüschend hand die <placeName ref="l2469">Underwaldner</placeName> ze wäg gwellen.</s>
					<s n="15" xml:lang="de">Das hand die nid dem <placeName>Kernwald</placeName> den <placeName ref="l894">vier Orten</placeName> ylends zuͦgeschriben; die sind den letsten september zuͦ <placeName>Stantz</placeName> an der landßgmeind erschinen, si vermant, von irem fürnemmen abzeston.</s>
					<s n="16" xml:lang="de">Das hatt nitt sonders vil erschoßen, dann das si mitt ettlichen bemelten abgfertiget, minen herren wyters ze schryben umb nachlaßung diser walfart.</s>
					<s n="17" xml:lang="de">Es hand auch gemälte <placeName ref="l894">vier Ort</placeName> sampt denen under dem Wald minen gnädigen herren früntlich zuͦgschriben, was si uff der landßgmeind fürgenommen, mitt anzeig, ir herren werdind minen gnädigen herren nach ir gelägenheit oder gefallen uff miner herren schryben wyter zuͦschryben, und mäldend, das si achtind, si, die <placeName ref="l2469">Underwaldner</placeName>, werdind nützit wider pünnt und landßfriden anfahen.</s>
				</p>
				<p>
					<s n="18" xml:lang="de">Si zeigend auch an, wie die <placeName ref="l2469">Underwaldner</placeName> einen, gnannt <persName>Fridli Schilt</persName>, von <placeName ref="l1033">Inderlaggen</placeName> gfencklich ingelegt umb das, das er etwas wider den landßfriden sölle gerett han; doch uff ir, der botten, anhalten werde er gnädiklich ußgelaßen.</s>
					<s n="19" xml:lang="de">Diser miner herren landtman ist allhar für min gnädige herren kommen und hatt sich der gfangenschafft erklagt und anzeigt, der landtweibel habe imme in der gfencknuß fürgehalten, ob er nitt ein späher sige; der landtamman aber habe imm, als er uß der gfencknuß kommen, fürgehalten, er habe vor zweyen oder dryen jaren, als er mitt ettlichen soumroßen bi inen in dem land gsin, wider den landßfriden gerett; darumb hab man inn ingelegt; doch so habe er in befelch, in ußzuͦlassen; er sölle aber ein jar das land myden, das er auch imm urfech geschworen hatt.</s>
				</p>
				<p>
					<s n="20" xml:lang="de">Der landtman zeigt an, er sige sinen schulden, so man imme ze thuͦnd, nachgangen, wie sich das bi dem weibel Spichti wol erfinden werde.</s>
					<s n="21" xml:lang="de">Er sige auch in zehen jaren mitt keinen soumroßen in dem land gsin; er sige auch sidt einem jar dahar offtermalen in <placeName ref="l2469">Underwalden</placeName> kon, und habe man imme diser dingen gantz und gar nüt gedacht, dann das er gentzlich vermeint, wo si nitt so heiter befunden, das er sinen schulden nachgangen, si hettind inne umb den kopf gekürzt.</s>
					<s n="22" xml:lang="de">Hienebend tobend und wuͤtend die <placeName ref="l2469">Underwaldner</placeName>, schältend die unseren offenlich kätzer und helgengschender etc., und werdend min gnädige herren täglich berichtet, was trutz, stoltz und hochmuͦt von inen wider uns getriben werde.</s>
					<s n="23" xml:lang="de">Hieruff sind uff hütt datum min gnädige herren, räth und burger, ernstig versamlet rhätig worden, erstlich den vier Orten sampt denen von <placeName ref="l2469">Underwalden</placeName> nid dem Wald früntlich und ernstig<note type="margin">a.R.: emßig?</note> ze schryben, das si des ungebürlichen scheltens und wütens ettlicher der Underwalderen muͤd und es schlechtlich nitt lyden werdind, si bittende, mitt inen zuͦ verschaffen, das si sich deßen überheben und des wallens gen S. Batten müßigen und enthalten wellind; so sige man urbütig, an inen pünnt und landßfriden trühlich zuͦ halten, - demnach auch denen von <placeName ref="l2469">Underwalden</placeName> besonders gmeinlich gliche meinung zuͦ zuͦschriben; dann man werde es nitt mehr von inen lyden.</s>
					<s n="24" xml:lang="de">Und begärt man hieruff angends schrifftliche antwort, ob sis thuͦn wellind oder nitt.</s>
					<s n="25" xml:lang="de">Hienebend bittet man si auch, das si unserem landtman das land widerumb ufthuͦn als dem, der nitt bekantlich, ützit wider den landfriden gerett noch gehandlet haben, und das si inn selichen fälen gmein recht gegen minen herren wie min herren gegen inen uͤbind, nammlich, so jeman etwas wider den landfriden handlen, das si das anzeigen und min herren si straffen laßind, wie si gegen iren underthonen deßglich auch gebruchind.</s>
					<s n="26" xml:lang="de">Also wartet man nun wyterer antwort und vermuret man <persName>S. Batten</persName> hüle und rüst man sich, so si unrüwig wettind sin, das man inen das fürkomme.</s>
				</p>
				<p>
					<s n="27" xml:lang="de">Diß ist aller handel, deß ich sidhar erst von mim herren schultheßen <persName ref="p8063">Steigeren</persName> eigenlich berichtet, der mir befolhen, semmlichs üch und minem herrn burgermeister von <placeName ref="l90">Cham</placeName> zuͦ zuͦschriben, damitt ir der sachen gruntlichen bericht habind.</s>
					<s n="28" xml:lang="de" ana="salute">Dancket üch hiemitt beeden üwers gruͦßes und gruuͤßt üch hinwider.</s>
				</p>
				<p>
					<s n="29" xml:lang="la">Datum ut in prioribus 8. octobris 1566.</s>
					<s n="30" xml:lang="de" ana="salute">Gruuͤßend mir min herren gmeinlich.</s>
					<s n="31" xml:lang="de">Üwer williger <persName ref="p8018">Johanns Haller</persName>.</s>
				</p>
				<p>
					<s n="32" xml:lang="de">Minem früntlichen, lieben herren und gevatteren M. <persName ref="p495">Heinrych Bullingern</persName>, predicanten zuͦ <placeName ref="l587">Zürich</placeName>.</s>
				</p>
				<p>
					<note>[Darunter von <persName ref="p495">Bullingers</persName> Hand:]</note>
					<s n="33" xml:lang="de"><placeName ref="l2469">Underwaldisch</placeName> handel 1566.</s>
				</p>
			</div>
		</body>
	</text>
</TEI>