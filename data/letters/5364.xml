<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5364" type="Brief" source="TUSTEP" n="32103">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Fabricius Montanus (Schmid) / Chur an [Heinrich Bullinger], 15. Juni 1562</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="b45" n="32103" type="transcription"/>
				<bibl type="scan">Zürich ZB</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a96"/>
						<idno subtype="Autograph">Ms F 62,231 f.</idno>
						<idno subtype="Hinweis">[Korrektur Zürich StA]</idno>
					</msIdentifier>
					<msContents>
						<msItem>
							<incipit>Providebam ego ... iam ante, quibus tu me firmamentis erecturus esse. Sed ego non pusillanimis sum, ...</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. II, S. 398 R, Nr. 454</title>
							</bibl>
							<bibl type="Literatur" subtype="Erwähnung">
								<title>Ferd. Meyer, Die evang. Gemeinde in Locarno, II, 249, 250</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 104,180</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5364">
				<correspAction type="sent">
					<persName ref="p8009" cert="high"/>
					<placeName ref="l98" cert="high"/>
					<date when="1562-06-15" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="de" usage="7">Deutsch</language>
				<language ident="la" usage="993">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!5364!Autograph!00%20Ms%20F%2062%20%28231-232%29_00001.tif/full/max/0/default.jpg" n="1">
				<desc subtype="path">5364/Autograph/00 Ms F 62 (231-232)_00001.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!5364!Autograph!01%20Ms%20F%2062%20%28231-232%29_00002.tif/full/max/0/default.jpg" n="2">
				<desc subtype="path">5364/Autograph/01 Ms F 62 (231-232)_00002.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!5364!Autograph!02%20Ms%20F%2062%20%28231-232%29_00003.tif/full/max/0/default.jpg" n="3">
				<desc subtype="path">5364/Autograph/02 Ms F 62 (231-232)_00003.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!5364!Autograph!03%20Ms%20F%2062%20%28231-232%29_00004.tif/full/max/0/default.jpg" n="4">
				<desc subtype="path">5364/Autograph/03 Ms F 62 (231-232)_00004.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Providebam ego (reverende in Christo pater) iam ante, quibus tu me firmamentis erecturus esses.</s>
					<s n="3" xml:lang="la">Sed ego non pusillanimis sum; existimabam tamen iustas et idoneas causas mihi suppetere ex illis locis aliquando solvendi, quo non missus sum nisi certis conditionibus et quidem eiusmodi, quae me amplius vincire nequeunt.</s>
					<s n="4" xml:lang="la">Sed fiat domini voluntas, cui uni vitae meae decursum consecravi; si autem ipsius voluntas esset, cuperem aliquando ex hisce molestiis liberari.</s>
					<s n="5" xml:lang="la">Non honores exopto, nec levis me ambitio sollicitat; sed aliud est, quod quaero, angulum scilicet, qui studiis et quieti inserviat; urbanos strepitus iis relinquo, qui omnia potiora ducunt solitudine, qua tamen ego delector unice.</s>
					<s n="6" xml:lang="la">Sed, ut dixi, fiat domini voluntas, cui me meaque dedico.</s>
				</p>
				<p>
					<s n="7" xml:lang="la">Interim et valetudinem et ingenium sentio debilitari et paulatim infringi.</s>
					<s n="8" xml:lang="la">Baiae <placeName>Fabarienses</placeName> in propinquo sunt et mihi optime conducerent; sed ita exhaustus sum, ut eas, etsi vellem, invisere tamen nequeam, et si pecunia suppeteret, tamen vix ab ecclesia possem avelli.</s>
				</p>
				<p>
					<s n="9" xml:lang="la">Concionandum, baptizandum, aegroti invisendi et alia multa peragenda restant.</s>
					<s n="10" xml:lang="la">Sed quid sexcenta sunt alia, quae me torquent, quae nunc missa facio, ne dicar querulus.</s>
					<s n="11" xml:lang="la">Ad caetera accedo.</s>
				</p>
				<p>
					<s n="12" xml:lang="la">Erant, qui affirmarent d. <persName ref="p629">Coignetium</persName> in vinculis esse.</s>
				</p>
				<p>
					<s n="13" xml:lang="la">Eram sollicitus pro bono viro.</s>
				</p>
				<p>
					<s n="14" xml:lang="la">Hoc certum est adversarios in <placeName ref="l862">Helvetia</placeName> fremere et eum proditorem et haereticum appellare.</s>
					<s n="15" xml:lang="la">Heri venit huc <persName>Dietägen a Salicibus</persName>, <foreign xml:lang="de">römischer landtvogt,</foreign> qui plaustra mendaciorum, quae secum attulerat, pro more suo exoneravit.</s>
					<s n="16" xml:lang="la">dixit 12 millia <placeName ref="l875">Hispanorum</placeName> in <placeName ref="l832">Galliam</placeName> venisse, <persName>Condensem</persName> a <placeName ref="l2730">Vasconibus</placeName> desertum.</s>
				</p>
				<p>
					<s n="17" xml:lang="la">Ita hos homines nihil pudet vanitatis.</s>
				</p>
				<p>
					<s n="18" xml:lang="la">Sed superveniunt tua et haec putida mendacia dispellunt.</s>
				</p>
				<p>
					<s n="19" xml:lang="la">In quantis vero erroribus versaremur, nisi tu nos verum edoceres.</s>
					<s n="20" xml:lang="la">Remitto omnia et habeo tibi immortales gratias.</s>
				</p>
				<p>
					<s n="21" xml:lang="la">De concilio nihildum habeo; expecto indies, quid ab illis nuncietur, qui hanc curam ad se receperunt.</s>
					<s n="22" xml:lang="la">Ne nihil tamen de concilio mittam, mitto orationem meam, quam tu ut per ocium aliquando legas et corrigas, te rogo.</s>
					<s n="23" xml:lang="la">En, quantum a te petam.</s>
				</p>
				<p>
					<s n="24" xml:lang="la">Scio occupationes tuas et tamen illis hunc quoque cumulum addo.</s>
					<s n="25" xml:lang="la">Eam primo scribere institueram, ut ederetur.</s>
					<s n="26" xml:lang="la">sed cum mihi non per omnia satisfecerim, an edenda sit, dubito; tuo permitto iudicio, nisi forte tibi succurrit, quod dicitur: Crambe bis repetita mors est.</s>
				</p>
				<p>
					<s n="27" xml:lang="la">Eadem, quae tracto, te praeceptore didici; sed methodus variat, et ego existimo antichristum communibus copiis oppugnandum.</s>
					<s n="28" xml:lang="la">Sed duriora sunt quaedam in pontificios, quam ut <placeName ref="l587">Tiguri</placeName> excudantur.</s>
				</p>
				<p>
					<s n="29" xml:lang="la">Ego vero nihil velim detrahi de isto rigore.</s>
					<s n="30" xml:lang="la">Si vero non digna videtur, quae exeat, mihi perinde est.</s>
				</p>
				<p>
					<s n="31" xml:lang="la">Tu lectam per ocium da m. <persName ref="p4554">Rhodolpho Collino</persName> affini.</s>
				</p>
				<p>
					<s n="32" xml:lang="la" ana="farewell">Vale, reverende in Christo pater cum tuis omnibus quam felicissime et diutissime.</s>
					<s n="33" xml:lang="la"><placeName ref="l98">Curię</placeName> 15. iunii anno 1562.</s>
				</p>
				<p>
					<s n="34" xml:lang="la">Tuus <persName ref="p8009">Fabricius</persName>.</s>
				</p>
				<p>
					<s n="35" xml:lang="la">Qui <placeName ref="l473">S. Gallo</placeName> veniunt, pro certo affirmant eos mittere militem <placeName ref="l301">Lugdunum</placeName>.</s>
				</p>
				<p>
					<s n="36" xml:lang="la"><persName ref="p3375">Vergerius</persName> abiit.</s>
				</p>
				<p>
					<s n="37" xml:lang="la">Secundo post discessum die venerunt literae principis cum pecuniis.</s>
				</p>
				<p>
					<s n="38" xml:lang="la">Cogitat redire, quod inde coniicio, quod dictarat nobis literas, quas post discessum ad se scriberemus, quas ostendere posset principi, quibus scilicet abitum eius moleste ferremus et eum in <placeName ref="l648">Rhetiam</placeName> revocaremus, eo scilicet nomine, quod <placeName ref="l648">Rhetia</placeName> eo carere non posset.</s>
					<s n="39" xml:lang="la">Nos non scripsimus.</s>
				</p>
				<p>
					<s n="40" xml:lang="la">Hęc tibi.</s>
				</p>
				<p>
					<s n="41" xml:lang="la">Amplissimo viro d. <persName ref="p495">Heinrycho Bullingero</persName>, domino et patri suo in Christo reverendo.</s>
					<s n="42" xml:lang="la"><placeName ref="l587">Tiguri</placeName>.</s>
				</p>
			</div>
		</body>
	</text>
</TEI>