<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file4812" type="Brief" source="TUSTEP" n="31090">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Calvin] / [Genf] an [Heinrich Bullinger] / [Zürich], [24. Mai 1561]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a38"/>
						<idno subtype="Kopie">Ms. lat. 107 A, fo 242</idno>
					</msIdentifier>
					<msContents>
						<msItem>
							<incipit>Quod rarius ad te scribo, mea negligentia interdum fieri non nego.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVIII, S. 465ff, Nr. 3397</title>
							</bibl>
							<bibl type="Gedruckt" subtype="Übersetzung">
								<title>Schwarz, Calvins Lebenswerk II, 355f, Nr. 664</title>
							</bibl>
							<bibl type="Literatur" subtype="Erwähnung">
								<title>Bouvier 280</title>
							</bibl>
							<bibl type="Literatur" subtype="Zitat">
								<title>E. Comba: Storia dei Valdesi 50</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Teilkopie" xml:lang="la">
					<msIdentifier>
						<repository ref="a12"/>
						<idno subtype="Teilkopie">B III 61, p. 898-900</idno>
						<altIdentifier>
							<idno subtype="Teilkopie">CA VI 32</idno>
						</altIdentifier>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 100,102</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4812">
				<correspAction type="sent">
					<persName ref="p540" cert="low"/>
					<placeName ref="l167" cert="low"><orig>Genf</orig></placeName>
					<date when="1561-05-24" cert="low"><note>Datum unsicher  (1561 Mai 24.)</note></date>
				</correspAction>
				<correspAction type="received">
					<persName ref="p495" cert="low"/>
					<placeName ref="l587" cert="low"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file4813"/>
					<ref type="prev_chronologically" target="file4811"/>
					<ref type="next_correspondence" target="file4820"/>
					<ref type="prev_correspondence" target="file4801"/>
					<ref type="next_correspondence_request" target="file5049"/>
					<ref type="prev_correspondence_request" target="file4648"/>
					<ref type="next_correspondence_reaction" target="file4820"/>
					<ref type="prev_correspondence_reaction" target="file4801"/>
					<ref type="next_same_sender" target="file4868"/>
					<ref type="prev_same_sender" target="file4648"/>
					<ref type="next_same_addressee" target="file4807"/>
					<ref type="prev_same_addressee" target="file4802"/>
					<ref type="next_with_sender_as_addressee" target="file4868"/>
					<ref type="prev_with_sender_as_addressee" target="file4648"/>
					<ref type="next_with_addressee_as_sender" target="file4807"/>
					<ref type="prev_with_addressee_as_sender" target="file4802"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod rarius ad te scribo, clarissime vir et integerrime frater, mea negligentia interdum fieri non nego.</s>
					<s n="3" xml:lang="la" type="auto">Vere tamen asserere licet, vix tertium quemque diem effluere, quo non aliquid scribere cupiam, si ad manum esset occasio.</s>
					<s n="4" xml:lang="la" type="auto">Sed toto fere mense nemo ad vos profectus est, cui tuto literas darem.</s>
				</p>
				<p>
					<s n="5" xml:lang="la" type="auto">Legatus quidem regis suam operam pro vetere nostra amicitia liberaliter mihi obtulit, sed vix audeo fidere, nisi maior necessitas urgeat.</s>
					<s n="6" xml:lang="la" type="auto">Quantumvis enim sit vir probus, persona quam sustinet cogit eum saepe oblivisci quod Christo debeat.</s>
					<s n="7" xml:lang="la" type="auto">Nunc per <persName type="citizen_name" ref="p1918" cert="high">Linerum</persName> nostrum prolixius scripturus eram, si passa esset valetudo: sed acrius me infestavit lateris dolor quam ut ferendo labori par essem.</s>
					<s n="8" xml:lang="la" type="auto">Quod <persName ref="p3375" cert="high">Vergerius</persName>, captandi lucri causa nepoti suo legationem obtinuit, ut aliquid turbaret, ardelionis impudentiam mecum securus rideas volo.</s>
					<s n="9" xml:lang="la" type="auto">Aut nulla stabilietur in <placeName type="citizen_name" ref="l2464" cert="high">Gallia</placeName> religio, aut hoc doctrinae caput manebit salvum.</s>
				</p>
				<p>
					<s n="10" xml:lang="la" type="auto">Utinam in ipsa summa tantum esset fiduciae.</s>
					<s n="11" xml:lang="la" type="auto">Rex <placeName type="auto_name">Navarrae</placeName> non minus segnis aut flexibilis quam hactenus.</s>
				</p>
				<p>
					<s n="12" xml:lang="la" type="auto">Liberalis est promissor: nulla fides, nulla constantia.</s>
					<s n="13" xml:lang="la" type="auto">Etsi enim videtur interdum non modo viriles igniculos iacere, sed luculentam flammam spargere, mox evanescit.</s>
					<s n="14" xml:lang="la" type="auto">Hoc quando subinde accidit, non aliter est metuendus quam praevaricator forensis.</s>
				</p>
				<p>
					<s n="15" xml:lang="la" type="auto">Addo quod totus est venereus.</s>
				</p>
				<p>
					<s n="16" xml:lang="la" type="auto">Matrona autem exercitata in his artibus e suo gynaeceo protulit quod eius animum irretiret.</s>
					<s n="17" xml:lang="la" type="auto">Fabula haec in ore puerorum quoque volitat.</s>
				</p>
				<p>
					<s n="18" xml:lang="la" type="auto">Non minus libere ac severe de his ipsum increpui quam unum quemlibet ex grege nostro.</s>
					<s n="19" xml:lang="la" type="auto"><persName ref="p8033" cert="high">Beza</persName> nihilo mitius eum tractavit, sed nostras obiurgationes dum patienter devorat, nec excandescit, putat se quodammodo defunctum.</s>
					<s n="20" xml:lang="la" type="auto">Unius <persName type="auto_name">Admiraldi</persName> fides nobis est certa.</s>
				</p>
				<p>
					<s n="21" xml:lang="la" type="auto">Strenue quoque in eo animando laborat collega noster, quem ad eum misi, nullo in consilium adhibito, ne qua invidiae pars in senatum recideret.</s>
					<s n="22" xml:lang="la" type="auto">Palam maxima frequentia non procul a regis palatio concionatur.</s>
				</p>
				<p>
					<s n="23" xml:lang="la" type="auto">Clamitant omnes adversarii non ferendam esse audaciam.</s>
					<s n="24" xml:lang="la" type="auto">Regina blande ut desistat precatur, sed nullo profectu.</s>
				</p>
				<p>
					<s n="25" xml:lang="la" type="auto">Statuit quidvis experiri quam retro flectere, quin etiam reginae dicere non dubitavit inania fore omnia remedia, nisi ego accersar.</s>
					<s n="26" xml:lang="la" type="auto">Incredibile vero est, quam fervido impetu nostri ad maiores progressus festinent.</s>
				</p>
				<p>
					<s n="27" xml:lang="la" type="auto">Non minori studio postulantur undique a nobis pastores quam ambiri solent sacerdotia in papatu; ianuam meam obsident, qui eos deducant, ac si more aulico supplicandum mihi foret, contenduntque inter se pia aemulatione, ac si tranquilla esset regni Christi possessio.</s>
					<s n="28" xml:lang="la" type="auto">Ac nos quidem, quod licet, obtemperare cupimus eorum votis; sed sumus penitus exhausti, imo pridem ex opificum tabernis faecem exprimere coacti sumus, si qui reperiebantur leviter tincti literis et pietatis doctrina.</s>
					<s n="29" xml:lang="la" type="auto">Nobis impetus quidem displicent, quos moderari plus quam difficile est.</s>
				</p>
				<p>
					<s n="30" xml:lang="la" type="auto">In multis oppidis, quia nullae privatae aedes multitudinem caperent, templa sibi sumpserunt, et quamquam absque tumultu passim in <placeName type="auto_name">Aquitania</placeName> concionantur, mallemus tamen sequutos esse, quod semper nobis utilius visum est.</s>
					<s n="31" xml:lang="la" type="auto">Neque terrentur atrocibus edictis, quibus rex iubet funditus dirui omnia aedificia, in quibus conventus habitus fuerit, et in omnes, qui convenerint, animadverti tanquam seditiosos.</s>
					<s n="32" xml:lang="la" type="auto">Verum <placeName type="auto_name">Aquitaniae</placeName> maior est libertas.</s>
				</p>
				<p>
					<s n="33" xml:lang="la" type="auto"><placeName ref="l98" cert="high">Curia</placeName> <placeName ref="l378" cert="high">Parisiensis</placeName>, quae hoc postremum edictum extorsit, fulminat in nostros, quanta maxima potest formidolosa violentia.</s>
					<s n="34" xml:lang="la" type="auto">In viginti urbibus aut circiter trucidati fuerunt pii a furiosa plebe.</s>
				</p>
				<p>
					<s n="35" xml:lang="la" type="auto">De caedibus nulla habita quaestio nisi <persName type="auto_name">Bellovaci</persName>.</s>
					<s n="36" xml:lang="la" type="auto">Atqui <placeName ref="l378" cert="high">Lutetiae</placeName>, quum tumultuose aggressa plebs fuisset aedes cuiusdam viri nobilis et cordati ac ope amicorum adiutus repulisset procellam illam, quia duodecim occisi fuerunt, quadraginta vulnerati, mox decretum interpositum, ut citaretur et, nisi se sisteret trinundia, damnaretur absens.</s>
				</p>
				<p>
					<s n="37" xml:lang="la" type="auto">Nunc certe rogandi dei tempus est, si unquam fuit, ut miseri gregis sui memor ad sedandas procellas mirabiliter ac cito accurrat.</s>
					<s n="38" xml:lang="la" type="auto">Forte brevi aliqua in melius conversio nunciabitur; verum si fiet, agnosces miraculum.</s>
					<s n="39" xml:lang="la" type="auto">Interea ad peiora ferenda paratos esse nos oportet.</s>
				</p>
				<p>
					<s n="40" xml:lang="la" type="auto">Vale etc...</s>
				</p>
			</div>
		</body>
	</text>
</TEI>