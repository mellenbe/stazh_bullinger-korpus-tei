<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5447" type="Brief" source="TUSTEP" n="32142">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Basel an [Heinrich Bullinger], [1. September 1562]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="32142" type="transcription"/>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a38"/>
						<idno subtype="Kopie">Ms. lat. 118 f.,14</idno>
					</msIdentifier>
					<msContents>
						<msItem>
							<incipit>Tandem adsum redivivus mediis elapsus Achivis, ...</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIX, S. 511ff, Nr. 3845</title>
							</bibl>
							<bibl type="Gedruckt">
								<title>Beza, Korr. IV, 104-107 (256)</title>
							</bibl>
							<bibl type="Gedruckt">
								<title>G. Baum, Beza II, App. p. 190</title>
							</bibl>
							<bibl type="Literatur" subtype="Erwähnung">
								<title>Shimizu, Coligny 89 f. (Anm. 26)</title>
							</bibl>
							<bibl type="Literatur">
								<title>Bouvier 294</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms F 43,65r-v</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 105,91</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5447">
				<correspAction type="sent">
					<persName ref="p8033" cert="high"/>
					<placeName ref="l28" cert="high"/>
					<date when="1562-09-01" cert="low"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Tandem adsum redivivus mediis elapsus Achivis neque tamen de reditu cogitassem nisi ex <persName ref="p8315">Condensis</persName> consilio, qui meam operam in <placeName ref="l822">Germania</placeName> et <placeName ref="l862">Helvetia</placeName> sibi utilem fore existimavit.</s>
					<s n="3" xml:lang="la">Eum igitur <placeName ref="l367">Aureliae</placeName> cum d. amiraldo et militum circiter septem millibus, forti animo paratum ad tolerandam obsidionem tantisper dum subsidium mittatur.</s>
					<s n="4" xml:lang="la">Reliquas copias partim <placeName ref="l2771">Rhotomagum</placeName>, partim <placeName ref="l59">Biturigas</placeName> misit ad eas tutandas civitates quae maximi sunt momenti.</s>
					<s n="5" xml:lang="la">Hostes adhuc <placeName ref="l1251">Blesis</placeName> erant, sed copiarum partem ad occupandas parum munitas regiones circummiserunt.</s>
				</p>
				<p>
					<s n="6" xml:lang="la"><placeName>Pictones</placeName> sustinuerunt hostium impetum, sed tandem expugnati sunt cum strage plane miserabili, quoniam eo sese receperant <placeName ref="l1497">Turonensis</placeName> et <placeName>Salmuriensis</placeName>, <placeName>Chinonensis</placeName>, <placeName>Laudunensis</placeName> et aliquot praeterea ecclesiarum greges dissipati.</s>
					<s n="7" xml:lang="la">Hostes vero, ipsis etiam <persName ref="p18593">Turcis</persName> crudeliores, neque aetatis neque sexus ullam habent rationem.</s>
					<s n="8" xml:lang="la">Engolismenses quoque audio deditionem fecisse, quae procul dubio alias aliquot urbes secum trahet, ut reginae <placeName>Navarrae</placeName> plane timeam, de qua iam pridem nihil audio.</s>
				</p>
				<p>
					<s n="9" xml:lang="la">Ad haec mala accedit <persName>Matisconensium</persName> repentina et fraudulenta oppressio, in ipsis nostrorum <placeName ref="l862">Helvetiorum</placeName> oculis ut qui quinque tantum milliaribus abessent.</s>
					<s n="10" xml:lang="la">Alibi, id est in <placeName ref="l2772">Delphinatu</placeName>, Provincia et <placeName>Alvernia</placeName> res nostrae sunt secundiores, sed non dubito quin omnes illarum partium copiae statim ad tutandum <placeName ref="l301">Lugdunum</placeName> concurrant, quum praesertim hostes novum ab <placeName ref="l834">Italis</placeName> subsidium acceperint, tria videlicet peditum millia et equites quingentos qui <placeName ref="l167">Geneva</placeName> iam non procul abesse dicuntur et itinera interclusisse.</s>
					<s n="11" xml:lang="la"><placeName ref="l41">Bernensium</placeName> copiae a nostris remissae sunt, quod progredi nollent sive aliam ob causam.</s>
					<s n="12" xml:lang="la">In summa magno nobis sumptui et nulli usui fuisse res ipsa ostendit.</s>
				</p>
				<p>
					<s n="13" xml:lang="la">Sed cuius culpa id sit factum adhuc ignoro.</s>
					<s n="14" xml:lang="la">Sed hoc plane miserandum est in istis tantis et tam certis periculis tam paucos commoveri ad commune incendium exstinguendum, et nullam pecuniam, ne datis quidem optimis pignoribus, inveniri, quum hostes interea ad mutua auxilia conferenda tam diligentes atque promptos videamus.</s>
					<s n="15" xml:lang="la">Nam alioqui nisi peregrino milite, <placeName ref="l862">Helvetico</placeName>, <placeName ref="l822">Germanico</placeName> et <placeName ref="l834">Italico</placeName> confirmati essent <persName>Guisiani</persName>, iam pridem vel periissent vel in exsilio essent.</s>
					<s n="16" xml:lang="la">Interea quid tibi commemorem carnificinas, lanienas, vastitatem, famem, pestem, gladium et quid non.</s>
					<s n="17" xml:lang="la">His enim simul omnibus plagis miserum <placeName ref="l832">Galliae</placeName> regnum a domino non tam videtur castigari quam ad internecionem deleri.</s>
					<s n="18" xml:lang="la">Sed tamen vivit dominus et procul dubio suos respiciet, et omnino confido, si vel una nobis supersit <placeName ref="l367">Aurelia</placeName>, certum hostibus exitium imminere.</s>
					<s n="19" xml:lang="la">Iam enim certum est <placeName ref="l830">Anglorum</placeName> subsidium quadraginta navibus in Normanniam appulisse et ad diem 15. huius mensis <persName>Andelotus Admiraldi</persName> frater cum selectis Germanorum equitum tribus et peditum quinque millibus Campaniae fines ingreditur.</s>
				</p>
				<p>
					<s n="20" xml:lang="la">Atque utinam vos quoque tandem expergefiatis et Germanorum principum exemplum imitemini.</s>
					<s n="21" xml:lang="la">Nam si ita esset mox mirabilem rerum conversionem atque adeo papatum prorsus eversum profecto conspiceremus.</s>
					<s n="22" xml:lang="la">Verum ne si aliter quidem accidat desperabimus, quoniam spes nostra in coelis residet quo pertingere non possunt hostium manus.</s>
					<s n="23" xml:lang="la"><placeName ref="l491">Argentinae</placeName> reliqui principis <persName ref="p8315">Condensis</persName> socrum, cum quinque illius liberis, id est sexenni filia, quadrienni filio, altera trienni filia et duobus semestribus gemellis.</s>
					<s n="24" xml:lang="la">Neque enim haec turba vel domi satis tuta esse adversus populorum rabiem per omnes agros effusam aut <placeName ref="l367">Aurelianensis</placeName> obsidionis incommoda sustinere potuisset.</s>
					<s n="25" xml:lang="la">Uxorem tamen princeps cum filio natu maximo secum retinuit.</s>
				</p>
				<p>
					<s n="26" xml:lang="la"><persName>Amiraldus</persName> quoque et alii plurimi primae nobilitatis suas familias ibi secum habent, quod triste spectaculum utinam tandem omnes christianam caritatem profitentes commoveat.</s>
					<s n="27" xml:lang="la">Caeterum quod ad me privatim attinet, uxor dei beneficio incolumis <placeName ref="l491">Argentinam</placeName> pervenit, ubi coactus sum defessam ad tempus relinquere.</s>
					<s n="28" xml:lang="la">Ego ad meum portum revertor, ubi an satis tuti futuri simus, imo etiam an diutius sim haesurus, nescio.</s>
					<s n="29" xml:lang="la">Quod enim suaserit ecclesia, hoc demum consilium sequar.</s>
				</p>
				<p>
					<s n="30" xml:lang="la">Habes, mi pater, longam et tristem epistolam, sed is certe me consolabitur qui lugentes beatos fore pronunciat.</s>
					<s n="31" xml:lang="la">Rogandus est igitur pater coelestis, si unquam alias.</s>
				</p>
				<p>
					<s n="32" xml:lang="la">Quod a vobis et reginae <placeName>Navarrenae</placeName>, fortissimae ac vere heroicae indolis foeminae, et ipsius <persName ref="p8315">Condensis</persName> et <persName>Admiraldi</persName> et caeterorum innumerabilium fratrum nomine obnixe peto simulque tibi, mi pater, ac d. <persName ref="p8111">Martyri</persName>, d. <persName ref="p8011">Gvalthero</persName> caeterisque in domino plurimum observandis fratribus fausta ac felicia omnia precor.</s>
					<s n="33" xml:lang="la"><placeName ref="l28">Basileae</placeName> calendis septembris.</s>
				</p>
				<p>
					<s n="34" xml:lang="la">Tuus <persName ref="p8033">Beza</persName>.</s>
				</p>
			</div>
		</body>
	</text>
</TEI>