<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7398" type="Brief" source="TUSTEP" n="38017">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / [Zürich] an [Hans Rudolf Bullinger] / [Berg am Irchel], s.d. [Februar 1568]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="45" n="38017" type="transcription"/>
				<bibl type="scan">Zürich ZB</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a96"/>
						<idno subtype="Autograph">Ms F 37,415</idno>
					</msIdentifier>
					<msContents>
						<msItem>
							<incipit>ich dancken Gott, das es umb dich und andere die dienen zimlich wol stadt. Gott ist stäts</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7398">
				<correspAction type="sent">
					<persName ref="p495" cert="low"/>
					<placeName ref="l587" cert="low"/>
					<date when="1568-02" cert="low"><note>Datum unsicher s.d. (1568 Februar Ende)</note></date>
				</correspAction>
				<correspAction type="received">
					<persName ref="p477" cert="low"/>
					<placeName ref="l35" cert="low"/>
				</correspAction>
			</correspDesc>
			<langUsage>
				<language ident="la" usage="33">Latein</language>
				<language ident="de" usage="967">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7398!Autograph!00%20Ms%20F%2037%20%28415%29_00002.tif/full/max/0/default.jpg" n="1">
				<desc subtype="path">7398/Autograph/00 Ms F 37 (415)_00002.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7398!Autograph!01%20Ms%20F%2037%20%28415%29_00001.tif/full/max/0/default.jpg" n="2">
				<desc subtype="path">7398/Autograph/01 Ms F 37 (415)_00001.tif</desc>
			</graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Gott mitt uns.</s>
					<s n="2" xml:lang="de">Fürgeliepter sun, ich dancken gott, das es umb dich und andere die dinen zimlich wol stadt.</s>
					<s n="3" xml:lang="de">Gott ist stäts zuͦ bitten umb gnad und besserung; dann one inn sind wir nüt.</s>
					<s n="4" xml:lang="de">Uß <placeName ref="l832">Franckrych</placeName> sagt man das, das sy im fridhandel gar zerschlagen, das der könig ein ußschryben gethan, darin er fürgipt, das der printz keinen friden annemmen etc. gebüth, allen herren, rittern und volck, das by dem printzen ist, in 8 tagen vom princen zuͦ ziehen zum könig, und welche das thuͤgind, denen wölle er verzyhen und blyben lassen; welche es aber nitt thuͤgind, söllind ir alles verloren haben und in der höchsten ungnad stan etc.</s>
					<s n="5" xml:lang="de">Und hatt hiemitt sy trennen wöllen.</s>
					<s n="6" xml:lang="de">Man schript aber, das nitt einer vom printzen abträtten sye und das sy sich rüstind zuͦ schlahen, diewyl sy sähend, das es nitt anders sin mag.</s>
					<s n="7" xml:lang="de">Und wie der könig sich gelegt, dem printzen ze erwerren, das er nitt möge kummen gen <placeName ref="l367">Orliantz</placeName>, hatt der printz durch des königs läger getrungen und die <placeName ref="l834">Italianer</placeName>, die imm wäg gelägen, uffgeoppffert und ist gen <placeName ref="l367">Orliantz</placeName> kummen.</s>
					<s n="8" xml:lang="de">Wohin er nun wölle, weist man nitt; acht aber, in kürtze werde geschlagen werden.</s>
					<s n="9" xml:lang="de">Gott gäbe... und gnad.</s>
					<s n="10" xml:lang="de">Alein ist der bapst und <persName>Hispanus</persName>..., das der könig kein friden annemmen darff, und<note type="margin">a.R.: ... weist</note> nitt, das die beid das iren suͦchend, und<note type="margin">a.R.: ... sieht nit, das</note> sin land und lüth zuͦ grund gand etc.</s>
				</p>
				<p>
					<s n="11" xml:lang="de">Was sunst minen Polnern von andern Polner[n uß] <placeName ref="l210">Heydelberg</placeName> von <placeName ref="l2472">Poland</placeName> zuͦ geschriben, hast h[ie by] gelegt, also was mir vom <placeName ref="l20">Niderland</placeName> von <placeName ref="l28">Basel</placeName> gesandt; kumpt uff der post von <placeName ref="l15">Antorff</placeName>, und denselben zädel schick mir wider in die brieff yngeschlagen.</s>
					<s n="12" xml:lang="de">Gester ist mir ein brieff von <placeName ref="l361">Nuͤrenberg</placeName> zuͦkummen, der geschriben 20. februarij.</s>
					<s n="13" xml:lang="de">Summa: <persName>hertzog Hans Wilhelm von Saxen</persName> hat ein mandat lassen uußgan, belangend die religion, und das man in sinem land alein nach der augspurgischen confession und Luthers buͤchern predigen sölle; verdampt darinn d. <persName>Victorini Strigelii</persName> <foreign xml:lang="la">declarationem de coena etc.</foreign></s>
					<s n="14" xml:lang="de">Demnach hat ein truck lassen ußgan, darinn er sin zug in <placeName ref="l832">Franckrych</placeName> entschuldiget, fuͤrt 3000 rüter dem könig zuͦ wider die rebelles; schript gar lusig ding darinn.</s>
					<s n="15" xml:lang="la">Dominus rependat ei.</s>
					<s n="16" xml:lang="de">Zücht selbs persönlich zum könig.</s>
					<s n="17" xml:lang="de">Also bringt man die dollen <placeName ref="l822">Tütschen</placeName> an einanderen.</s>
					<s n="18" xml:lang="de">Demnach schript der oberuͤrt h[err] <persName>von Neroberg</persName>, das 22. februarij: die ho[ch]zyt zuͦ <placeName ref="l336">München</placeName> zwüschen dem <persName ref="p20514">von Peyern</persName> und dem <persName ref="p20513">fröwli von Luthringen</persName> gehallten werd, daruff zamen kommind botten vom bapst, <placeName ref="l834">italische</placeName> fürsten, keyser, bischoffen etc.</s>
					<s n="19" xml:lang="de">Das rächt geschwüren des antichristi, und sye man in grossen sorgen, da werde nüt guͦtz practiziert.</s>
					<s n="20" xml:lang="de">Item es gange ein red, der keyser gange damitt umb, das er <persName>herzog Wolffgangen</persName>, pfaltzgrafen und hertzogen zuͦ <placeName ref="l2100">Zweybrüggen</placeName>, zum obristen wölle ordnen und dann den kreysen gebieten uffzuͦsin und über den churfürsten pfaltzgraven mitt macht alls über ein rebellen zuͦ ziehen und inn vertriben, wie hievor des vergangnen jars die kreyß in <placeName>Francken</placeName>, <placeName ref="l749">Saxen</placeName> etc. habend dem <persName>hertzog Augusto</persName> muͤssen zuͦziehen wider hertzog <persName>Hans Friderychen</persName> etc.</s>
					<s n="21" xml:lang="de">Gott wölle, das nüt uß diser sach werde oder das gott selbs zuͦ gricht sitzen.</s>
					<s n="22" xml:lang="la">Omnis apostata peior infideli; sic apparet in <persName>Maximiliano</persName>, <foreign xml:lang="de">und ist ein tütsche nation übel versetzt mitt denen dry walchen grinden <persName>Maximiliano</persName>, <persName ref="p18477">Ferdinando</persName>, <persName>Carolo</persName> etc.</foreign></s>
					<s n="23" xml:lang="de">Gott bessers.</s>
				</p>
				<p>
					<s n="24" xml:lang="de">Umb das wir der <persName ref="p20082">Susanna</persName> gethan, darffst nitt so hoch zuͦ dancken; der will ist guͦt von hertzen, <foreign xml:lang="la">officia autem vulgaria.</foreign></s>
					<s n="25" xml:lang="de">Umb uns stadt es von gnaden gottes alle wol; alein ligt <persName>Josias</persName> an podengran, und hab ich mich gestützt am sampstag mitt einem stich in der lingen syten by dem hertzen und unsaglichem frost, das mir schier anfieng (wie seckelmeister <persName>Werdmüller</persName> selig sagt) pfuppfferen.</s>
					<s n="26" xml:lang="de">Hat mich gar blöd gemachet; doch kumpt jetzund ein grosser wuͦsten und ußwurff.</s>
				</p>
				<p>
					<s n="27" xml:lang="de">Der stich thuͦt nüt sunders me und besseret sich fast.</s>
					<s n="28" xml:lang="de">Die faaßnacht bin ich gar nienan hin kummen etc.</s>
				</p>
				<p>
					<s n="29" xml:lang="de">Es ligt gar nüt daran, das gevatter junckher mich nitt beckendt; dann wenn er mich schon kendt, hätte er nitt können von sinem fürgenommen ritt umb minetwillen ablassen; zuͦdem wer ich nitt mitt imm gangen heym; dann ich ylt, diewyl es gfroren was, das ich über den...</s>
				</p>
				<p>
					<note>[Schluss fehlt an dieser Stelle.]</note>
				</p>
			</div>
		</body>
	</text>
</TEI>