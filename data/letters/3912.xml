<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file3912" type="Brief" source="TUSTEP" n="29055">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Fabricius Montanus (Schmid) / Chur an Heinrich Bullinger / Zürich, [3. April 1559]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="29055" type="transcription">S. 5180/62</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 376,17</idno>
					</msIdentifier>
					<msContents>
						<msItem>
							<incipit>Quod literae meae iam diu conticescunt in causa est, quod idoneo literarum destituor argumento;</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. II, S. 130f, Nr. 160 R.</title>
							</bibl>
							<bibl type="Literatur" subtype="Zitat">
								<title>Ferd. Meyer, Die evang. Gemeinde in Locarno, II, 136.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 94,134</idno>
						<idno subtype="Hinweis">3. April</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3912">
				<correspAction type="sent">
					<persName ref="p8009" cert="high"/>
					<placeName ref="l98" cert="high"/>
					<date when="1559-04-03" cert="low"><note>Datum unsicher April 3. gemäss Graubünden BW II 130 April 5. gemäss Bull. Corr. 25 Autograph kann 3. oder 5. gelesen werden</note></date>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t2"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!3912!Autograph!00%20E_II_376__fol__17_r_.tif/full/max/0/default.jpg" n="1">
				<desc subtype="path">3912/Autograph/00 E_II_376__fol__17_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!3912!Autograph!01%20E_II_376__fol__17_v_.tif/full/max/0/default.jpg" n="2">
				<desc subtype="path">3912/Autograph/01 E_II_376__fol__17_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Quod literae meae iam diu conticescunt, reverende in Christo pater, in causa est, quod idoneo literarum destituor argumento; sed tamen ne ignaviae meae hanc videar excusationem praetendere, scribendi munus repetam et diuturnum silentium tandem rumpam.</s>
					<s n="3" xml:lang="la">D. <persName>Bacaria</persName>, qui nobis iam ante commendatus erat, quod pietas eius nobis esset cognita et perspecta, tamen tua scriptione nobis factus est commendatior.</s>
					<s n="4" xml:lang="la">Praedicavit ita studiose et diligenter vestra erga se officia, ut dubium non sit beneficium apud gratum et memorem vos posuisse.</s>
				</p>
				<p>
					<s n="5" xml:lang="la">Hic sane bonorum virorum opera itidem indiguit; cum enim vesperi eius diei, quo primum huc appulisset, cum coniuge et adolescente, quem itineris comitem habuit, convivio a me esset exceptus, eodem ipso momento, cum ad mensam sederemus, coniunx eius male habere incępit et ingravescente tandem dolore octiduum totum deplorata fuit valetudine, ita ut 12 ipsos dies apud me haerere coactus fuerit.</s>
					<s n="6" xml:lang="la">Est quidem is morbus, ut audio, coniugi familiaris et per certa intervalla recurrere solet; sed ex itineris assidua defatigatione praeter morem in immensum tunc auctus erat, ita ut de vita eius actum videretur.</s>
					<s n="7" xml:lang="la">Novi nihil iam diu habemus.</s>
				</p>
				<p>
					<s n="8" xml:lang="la">Inter <placeName>Turcam</placeName> et imperatorem pacem esse factam ex d. legato te audivisse non est dubium; quibus conditionibus ea sit inita, ex eodem audisti nimirum.</s>
					<s n="9" xml:lang="la">Pacificatio inter Gallum et <persName>Philippum</persName> an successura sit, in dubio est; pacificatores infestis animis a se mutuo iam semel discesserant, sed redintegrato consilio denuo in unum coivere.</s>
				</p>
				<p>
					<s n="10" xml:lang="la">Unum <persName>Caletum</persName> difficultates multas parit.</s>
					<s n="11" xml:lang="la">Audio regem <persName>Gallum</persName> eo tandem descendisse, ut <persName>Caletum</persName> post 8 annos restituere se velle polliceatur, siquidem inter sobolem reginę Anglię et filii sui post nascendis sponsali fieri aliquando contingat; sed quam longe absit hoc, nemo non videt.</s>
					<s n="12" xml:lang="la">Audio <persName>Theodoricum Leonem</persName> Iudae propinquum meum, in examine stetisse et ecclesiae <placeName>Vassersdorfensi</placeName> a vobis praefectum esse.</s>
					<s n="13" xml:lang="la">Quem tu etsi propter parentem eius iam ante commendatum habes, tamen ut id, quod per te facis, tanto enixius facias, vehementer te rogo.</s>
					<s n="14" xml:lang="la">Si is esse volet, quem futurum spero, dignus erit, qui a vobis foveatur.</s>
				</p>
				<p>
					<s n="15" xml:lang="la">Sed cum seculi nostri corruptos mores considero, multa timeam, necesse est.</s>
					<s n="16" xml:lang="la">Rogo ergo te, ut, quod iam studiorum iter ingressus est, id perpetuare ut velit, assiduus ei hortator et monitor esse velis.</s>
				</p>
				<p>
					<s n="17" xml:lang="la">His tu officiis pio parenti rite inferias solveris et ad merita tua erga me maximum etiam cumulum addideris.</s>
					<s n="18" xml:lang="la">Pro libro tuo mihi dono misso gratias ago, quas debeo maximas; habes me iam diu multis nominibus obligatum, utinam experiaris etiam aliquando gratum.</s>
					<s n="19" xml:lang="la">Haec ego, reverende in Christo pater, ne nihil scriberem, scribenda duxi, quibus et hoc addam episcopum nostrum ad comicia non esse profectum; negocium dedit consuli nostro <persName>Ambrosio</persName>, qui nomine <placeName>Trium Foederum</placeName> hanc legationem obit et se vestris nuper <placeName ref="l257">Constantiae</placeName> adiunxit.</s>
					<s n="20" xml:lang="la">Episcopus, ut iam ante quoque scripsi, qui se ventri totum dedidit, salubria consilia non amplius admittet; homo extreme alias sordidus, convivia tamen de die agitare incipit praeter morem et consuetudinem.</s>
					<s n="21" xml:lang="la">Senatum nostrum et cives hoc ipse inescare laborat; sed spero deum ecclesiae tamen suae non defuturum.</s>
					<s n="22" xml:lang="la" ana="salute">Filio tuo <persName ref="p487">Heinrico</persName> novam hanc functionem gratulor; quem ut meis verbis plurimum salutes, te maximopere rogo.</s>
					<s n="23" xml:lang="la" ana="farewell">Vale, pater in Christo reverende, et hanc meam scriptionem boni consule; hodie enim hunc totum diem peregrinationi dedi; summa enim iuga perreptavimus, ita ut vesperi demum rediens vix haec potuerim.</s>
					<s n="24" xml:lang="la" ana="salute">Coniugen tuam, matronam honestissimam et liberos meis verbis salutare ne graveris.</s>
					<s n="25" xml:lang="la" ana="farewell">Vale iterum.</s>
				</p>
				<p>
					<s n="26" xml:lang="la"><placeName ref="l98">Curiae</placeName> 5. aprilis anno 1559.</s>
				</p>
				<p>
					<s n="27" xml:lang="la"><persName ref="p8009">Iohannes Fabritius</persName> tui observantissimus.</s>
				</p>
				<p>
					<s n="28" xml:lang="la">Clarissimo viro eruditione et pietate excellenti d. <persName ref="p495">Heinrycho Bullingero</persName>, ecclesiae <placeName ref="l587">Tigurinae</placeName> episcopo vigilantissimo, domino et patrono suo plurimum observando.</s>
				</p>
			</div>
		</body>
	</text>
</TEI>