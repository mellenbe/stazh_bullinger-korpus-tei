<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7481" type="Brief" source="TUSTEP" n="38056">
	<teiHeader xml:lang="de">
		<fileDesc>
			<titleStmt>
				<title subtype="file">David Chaillet / Genf AN Heinrich Bullinger / Zürich, [6. Juni 1568]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Autograph">Ms F 38,159</idno>
						<idno subtype="Hinweis">2 Bl.</idno>
					</msIdentifier>
					<msContents>
						<msItem>
							<incipit>Redditae sunt mihi literae tuae, exquibus non solum voluptatem sed etiam consolationem maximam percipio</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Literatur">
								<title>A. Bouvier, Bullinger 182 f.</title>
							</bibl>
							<bibl type="Literatur">
								<title>Henri Meylan, D'Érasme à de Bèze 228, 232</title>
							</bibl>
							<bibl type="Literatur">
								<title>Henry Meylan, Les années d'apprentissage de David Chaillet et de Jérémie Valet: in: Mélanges d'histoire neuchâteloises (Fs Bauer, Gd 43 Ba 2924), 53-65</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a81">
							<name>Strassburg BNU</name>
							<ref target="https://www.bnu.fr/fr"/>
						</repository>
						<settlement ref="l492">Strassburg</settlement>
						<institution>National- und Universitätsbibliothek</institution>
						-->
						<repository ref="a81"/>
						<idno subtype="Kopie">Ms 0.694 = STB Bd. XXXV 49</idno>
						<idno subtype="Hinweis">Auszug; irrt. als Brief Beza's an HB bezeichnet</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms S 118,6</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="a96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="l587">Zürich</settlement>
						<institution>Zentralbibliothek</institution>
						-->
						<repository ref="a96"/>
						<idno subtype="Kopie">Ms H 40, Teil 2, p. 281 (f 215 v)</idno>
					</msIdentifier>
					<msContents>
						<msItem>
							<author>Fries, Hans Jakob</author>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7481">
				<correspAction type="sent">
					<persName ref="p582" cert="high">
						<!--
						<surname cert="high">Chaillet</surname>
						<forename cert="high">David</forename>
						-->
					</persName>
					<placeName source="l167" cert="high"><orig>Genf</orig></placeName>
					<date when="1568-06-06" cert="low"/>
				</correspAction>
				<correspAction type="received">
					<persName ref="p495" cert="high">
						<!--
						<surname cert="high">Bullinger</surname>
						<forename cert="high">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file7483"/>
					<ref type="prev_chronologically" target="file7480"/>
					<ref type="prev_correspondence" target="file6814"/>
					<ref type="prev_correspondence_request" target="file6814"/>
					<ref type="prev_same_sender" target="file6814"/>
					<ref type="next_same_addressee" target="file7483"/>
					<ref type="prev_same_addressee" target="file7479"/>
					<ref type="prev_with_sender_as_addressee" target="file6814"/>
					<ref type="next_with_addressee_as_sender" target="file7483"/>
					<ref type="prev_with_addressee_as_sender" target="file7479"/>
					<ref type="child" target="file7480"/>
					<ref type="child" target="file7482"/>
				</correspContext>
			</correspDesc>
			<langUsage>
				<language ident="el" usage="0">Griechisch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="7481/Autograph/00__Ms__F__38__(159)_00001.tif" n="1"/>
		<graphic xml:id="img2" url="7481/Autograph/01__Ms__F__38__(159)_00002.tif" n="2"/>
		<graphic xml:id="img3" url="7481/Autograph/02__Ms__F__38__(159)_00003.tif" n="3"/>
		<graphic xml:id="img4" url="7481/Autograph/03__Ms__F__38__(159)_00004.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Redditae sunt mihi literae tuae, charissime in Christo pater, ex quibus non solum voluptatem, sed etiam consolationem maximam percepi.</s>
					<s n="3" xml:lang="la" type="auto">Nam cum maxime dolerem et animo angerer ob pacis conditiones adeo nobis parum aequas, cum pacisci melioribus et aequioribus potuissent nostri, ecce tuae literae, quae meum moerorem levarunt animumque refocillarunt et ad altiorem philosophiam deduxerunt; video enim dominum sua clementia ac patientia adversarios suos et nostros ad poenitentiam invitare et expectare (nisi resipiscant), donec mensuram iniquitatis patrum, quorum vestigia premunt, compleverint, ut tandem sua iusta in ipsos iudicia exerceat.</s>
					<s n="4" xml:lang="la" type="auto">Interea non dubito, quin velit etiam verbi sui contemptum ulcisci et vitia, quibus multi nostrorum diffluere et ad quae sibi habenas laxare incipiebant, punire, quo posthac ipsius verbum a nobis maiori in pretio habeatur nosque maiori cum timore ac reverentia ipsius nominis coram ipso ambulemus.</s>
					<s n="5" xml:lang="la" type="auto">Itaque ista iudicia domini in nostrum bonum, ut spero, cedent.</s>
					<s n="6" xml:lang="la" type="auto">Quod ad statum Galliae attinet, miserior ac perturbatior est quam antea cardinale praesertim Lotharingo, homine turpissimo ac teterrimo immanique bellua, pro libidine omnia administrante et in regio consilio praesidente.</s>
					<s n="7" xml:lang="la" type="auto">Nostrorum conditio longe iniquior est, quam dum gladii erant stricti et arma undique personarent; nam tunc gladios gladiis, arma armis et vim vi repellere poterant; sed nunc ubique inermes invaduntur et trucidantur; praesidia in iis locis et urbibus, quas nostri occupaverunt, ad ipsorum ignominiam disponuntur eaque perditissimorum hominum, qui ad hoc videntur nati, ut nostros fatigent, expilent ac trucident, sicut Aureliis et Antisiodori accidit, ubi ex nostris circiter 30 fuerunt non ita pridem trucidati, taceo, quae Ambiani, Rhotomagi, Biturigibus, Iffeduni et in multis aliis locis acciderunt.</s>
				</p>
				<p>
					<s n="8" xml:lang="la" type="auto">Nihil praeter expilationes et caedes nostrorum intelligimus: hoc est promissum et fides regia.</s>
					<s n="9" xml:lang="la" type="auto">In summa hoc vere possum dicere: tempus hoc pacis (quae a nobis non pax, sed proditio et bellum perfidissimum potest vocari) plures ex nostris absumpsisse quam tempus belli; Lugduni magis saeviunt quam antea, nostris eo non datur accessus, et parva spes est restituendae florentissimae illius ecclesiae.</s>
					<s n="10" xml:lang="la" type="auto">Et quamvis hoc postremo edicto sancitum sit omnes interpretationes ac restrictiones esse sublatas nec posterum ullas esse faciendas, rex tamen non stetit promissis; misit enim literas gubernatoribus Alverniae et argui Borbonensis, quibus mandat se non intellexisse, ut illae regiones sicut et caeterae, quae ad reginam matrem, quae etiam ad fratres ipsius, ad cardinalem et ducem Montpenserium pertinent, beneficio edicti, quod ad conciones et exercitium religionis reformatae attinet, fruantur, et hac ratione fiet, ut bona pars regni Gallici exercitio religionis privetur, quod e diametro edicto pacificationis repugnat, quo omnia in pristinum statum restituuntur.</s>
					<s n="11" xml:lang="la" type="auto">Breviter ut dicam, quod res est: non video hanc <foreign xml:lang="el">σεσοξισμενΗν ειρΗνΗν</foreign> diu duraturam, et valde nostris ducibus metuo.</s>
					<s n="12" xml:lang="la" type="auto">Sed dominus ipsorum curam geret et nostri opusque, quod suscepit, invito Satana et reluctantibus omnibus eius satellitibus perficiet, et cum fere de suis actum erit, ipse viam inveniet.</s>
					<s n="13" xml:lang="la" type="auto">Vides, mi pater, quis sit regni Galliae et miserorum fidelium status.</s>
					<s n="14" xml:lang="la" type="auto">Dominus suos contra vim et saevitiam hostium protegat ac tueatur ecclesiasque Gallicanas restauret!</s>
					<s n="15" xml:lang="la" type="auto">Hic satis tranquille vivitur; pestis incepit aliquantulum grassari; ea multi sunt perterriti; sed spero dominum huius ecclesiae et scholae miserturum et huic morbo cancellos praescripturum, ut non latius vagetur, sanitatemque pristinam nobis restituturum.</s>
					<s n="16" xml:lang="la" type="auto">Dominus Besza dei beneficio bene habet; die pentecostes praeterita incepit iterum concionari.</s>
					<s n="17" xml:lang="la" type="auto">Dominus te et ipsum nobis diu salvos et incolumes conservet!</s>
					<s n="18" xml:lang="la" type="auto">Dominus Iesus tibi adsit teque suo spiritu semper regat!</s>
					<s n="19" xml:lang="la" type="auto">Collegas tuos venerandos meo nomine, si placet, plurimum salvere iubebis.</s>
					<s n="20" xml:lang="la" type="auto">Vale.</s>
				</p>
				<p>
					<s n="21" xml:lang="la" type="auto">Genevae 8. idus iunias.</s>
				</p>
				<p>
					<s n="22" xml:lang="la" type="auto">Tui observantissimus D[...] Chailletus.</s>
				</p>
				<p>
					<s n="23" xml:lang="la" type="auto">Fidelissimo Christi servo et pastori vigilantissimo domino Henrico Bullingero, domino ac patri mihi plurimum colendo.</s>
				</p>
				<p>
					<s n="24" xml:lang="la" type="auto">Tiguri.</s>
				</p>
			</div>
		</body>
	</text>
</TEI>