<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1641" type="Brief" source="TUSTEP" n="22110">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Lausanne an Heinrich Bullinger / Zürich, [15. Mai 1552]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/1641</idno>
				<date when="2024"/>
			</publicationStmt>
			<sourceDesc>
				<bibl source="b45" n="22110" type="transcription">S. 2867</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a38"/>
						<idno subtype="Autograph">Ms. lat. 118a, 124</idno>
					</msIdentifier>
					<msContents>
						<msItem>
							<incipit>D. Blaurerus duos libellos latinos ad me misit, quos pro ecclesiis evangelicis nuper scripsisti.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIV, S. 315ff, Nr. 1621</title>
							</bibl>
							<bibl type="Gedruckt">
								<title>G. Baum, Beza I, S. 422</title>
							</bibl>
							<bibl type="Gedruckt">
								<title>Corr. de Bèze I, S. 88-90, Nr. 27</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p8033" cert="high"/>
					<placeName ref="l280" cert="high"/>
					<date when="1552-05-15" cert="low"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t3"/>
					<category n="t4"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la">S. et gratiam a domino.</s>
					<s n="2" xml:lang="la">D. <persName ref="p8055">Blaurerus</persName>, mi pater, duos libellos Latinos ad me misit, quos pro ecclesiis evangelicis nuper scripsisti.</s>
					<s n="3" xml:lang="la">Eorum alterum, ut volebas, mihi retinui, alterum d. <persName ref="p540">Calvino</persName> coram reddidi, qui tibi mecum pro eo singulari munere magnas agit gratias.</s>
					<s n="4" xml:lang="la">Paulo post accepi a te epistolam datam ad 20. aprilis cum geminis <persName>Gallicis</persName> libellis, de quibus sic habe.</s>
					<s n="5" xml:lang="la">Quod eo nomine gratiam mihi habendam putes, id ipsum me pro certo scire nullo meo merito abs te fieri, sed abundantia quadam amoris erga te mei.</s>
					<s n="6" xml:lang="la">Quod potui sane praestiti ecclesiae dei et tibi: sed hoc, obsecro, quam leve est?</s>
					<s n="7" xml:lang="la">quam exiguum?</s>
					<s n="8" xml:lang="la">quam plane nihil?</s>
					<s n="9" xml:lang="la">Det mihi dominus ut in eius domum aedificandam possim aliquando magis strenuam operam navare, tibi vero, mi pater, ut diu et fortiter et constanter pergas in aedificio semel suscepto.</s>
				</p>
				<p>
					<s n="10" xml:lang="la">Venio ad alteram epistolae tuae partem, quae me sane graviter pro eo ac debuit commovit.</s>
					<s n="11" xml:lang="la">D. <persName ref="p8459">Othoni</persName> gratulor felicem et opportunum discessum ad dominum deum nostrum.</s>
				</p>
				<p>
					<s n="12" xml:lang="la">Ecclesiae vicem lugeo quod optimo et doctissimo viro sit orbata.</s>
					<s n="13" xml:lang="la">Sed hoc nimirum, et his longe graviora, meretur omnium populorum, civitatum, hominum incredibilis perfidia.</s>
				</p>
				<p>
					<s n="14" xml:lang="la">De <persName ref="p1283">Gesnero</persName> autem quid scribam?</s>
					<s n="15" xml:lang="la">Multa sane mihi occurrunt cur, si nobis est ereptus, debeam illi potius gratulari quam graviter afflictari: sed quum cogito de singulari ipsius bonitate, eruditione, diligentia et privata etiam in me amicitia, vix certe quidquam mihi accidere potuit hoc tempore magis acerbum ac luctuosum.</s>
					<s n="16" xml:lang="la">Ad eum non scribo, adeo sum plenus solliciti timoris.</s>
					<s n="17" xml:lang="la">Sed vide, obsecro, ut primo quoque tempore nos liberes hoc metu, vel certe, si accidit quod minime omnium volo, accuratam consolationem pares.</s>
					<s n="18" xml:lang="la">Sed utinam postremum hoc officium minime sit necessarium.</s>
				</p>
				<p>
					<s n="19" xml:lang="la">Quod attinet ab libellos <placeName>Gallicos</placeName> de quibus ad me scribis, ea nunc est temporum et hominum conditio ut praesenti pecunia in his regionibus vix possint distrahi.</s>
					<s n="20" xml:lang="la">Sed consueverunt nostri typographi fidem sequi certorum hominum quibus huiusmodi libellos committunt per <placeName ref="l832">Galliae</placeName> ecclesias clam dispergendos.</s>
					<s n="21" xml:lang="la">Fieri autem id solet typographorum periculo, quod huiusmodi homines, alioqui non mali, saepe cum mercibus intercepti vitam pro Christi nomine amittant.</s>
				</p>
				<p>
					<s n="22" xml:lang="la">Haec est nimirum <placeName ref="l832">Galliae</placeName> nostrae miserae conditio, et tamen vix credas quam multi sese libenter his periculis obiiciant, ut aedificent ecclesiam dei.</s>
					<s n="23" xml:lang="la">Respiciet nos dominus in tempore opportuno.</s>
					<s n="24" xml:lang="la">Quod si vestro typographo placuerit has conditiones amplecti, pars una librorum, ut spero, hic distrahetur, pars altera, periculis quae dixi erit obnoxia.</s>
				</p>
				<p>
					<s n="25" xml:lang="la">Curabo autem ut probo et fideli homini omnia committantur.</s>
					<s n="26" xml:lang="la">De bellorum tumultibus nihil habeo quod dicam, nisi hoc unum.</s>
					<s n="27" xml:lang="la">Quum haec ab iis administrentur qui de Christi gloria nihil cogitent, imo vero Christi nomine ad tegendam suam ambitionem abutantur, non video quid laeti sperare debeamus.</s>
				</p>
				<p>
					<s n="28" xml:lang="la">Nobis certe exspectandum quod merentur qui Christum omnibus postponunt.</s>
					<s n="29" xml:lang="la">Ego quidem me comparo ad extrema, quoties eorum socordiam animadverto quibus dominus mysteria sua nostris temporibus revelavit.</s>
					<s n="30" xml:lang="la">Necesse est enim ut hic contemptus vindicetur.</s>
					<s n="31" xml:lang="la">Roga igitur dominum, ut facis, pro misera et afflicta ecclesia.</s>
					<s n="32" xml:lang="la">Video enim nostris verbum domini nauseam movere: itaque necesse ut detur genti facienti fructum.</s>
					<s n="33" xml:lang="la">Nam hic quidem desperatiora sunt omnia quam unquam fuerint.</s>
				</p>
				<p>
					<s n="34" xml:lang="la">Atque adeo, mi pater, ut ingenue tecum loquar et effundam querelas mihi communes cum omnibus bonis, vereor ne nobis illud conveniat: Tolerabilius erit Sodomae et Gomorrhae etc. etc.</s>
					<s n="35" xml:lang="la">Iam diu laborat optimus d. <persName ref="p8018">Hallerus</persName> ut impetret ecclesiarum visitationem: opponuntur hae tempestates et differuntur ea quae prima esse opportuit.</s>
					<s n="36" xml:lang="la">Quia nimirum nihil cogitamus praeter mundum, iusto iudicio dei excaecamur, ut neque malorum fontem et originem consideremus, et a nostra potius prudentia quam a dei verbo consilium petamus.</s>
					<s n="37" xml:lang="la">Si princeps aliquis nobis bellum indixisset, compararemus nos scilicet magna diligentia vel ad pacem vel ad bellum.</s>
					<s n="38" xml:lang="la">Iram autem dei vel non sentimus, vel plane nihil facimus.</s>
					<s n="39" xml:lang="la">Quid igitur nos manet?</s>
					<s n="40" xml:lang="la">Provideat dominus et misereatur suorum, ne cum impiis perdantur.</s>
					<s n="41" xml:lang="la">Nam aliud nihil habeo quod sperem vel dicam.</s>
				</p>
				<p>
					<s n="42" xml:lang="la">Ut autem intelligas quam veri sint rumores quos tyrannus noster suae crudelitati praetexit, narrabo quod abhinc quindecim diebus accidit <placeName ref="l301">Lugduni</placeName>.</s>
					<s n="43" xml:lang="la">Petierant a nobis <placeName>Narbonenses</placeName> ecclesiae fratres nonnullos a quibus consolationem acciperent dispersae earum ecclesiarum reliquiae.</s>
					<s n="44" xml:lang="la">Nos quatuor miseramus adolescentes singulari pietate, qui omnes <placeName ref="l301">Lugduni</placeName> fuerunt intercepti, in aedibus fratris cuiusdam quem moribundum consolaturi advenerant.</s>
					<s n="45" xml:lang="la">Eos igitur nobiscum domino commendabis.</s>
					<s n="46" xml:lang="la">Nam is unus eos tueri potest humano praesidio destitutos.</s>
				</p>
				<p>
					<s n="47" xml:lang="la">Sed de his fortasse nimium multa.</s>
					<s n="48" xml:lang="la">Mihi vero pro mea in te observantia condonabis, si meos dolores et gemitus in sinum tuum effundam.</s>
					<s n="49" xml:lang="la">Caeterum mitto ad te binas literas quas obsecro ut <persName>Henrico Stephano</persName>, <persName>Roberto</persName> filio, si istic erit, reddendas cures; sin minus, concidas et laceres.</s>
					<s n="50" xml:lang="la">Quod attinet ad scholasticos vestrates, habemus nunc satis multos, in quibus instituendis cupimus omnes fidem et diligentiam nostram amplissimae vestrae reipublicae probare: sed non frustra veremur ne frustra id cupiamus, nisi academiae nostrae legibus subiiciantur.</s>
					<s n="51" xml:lang="la">Solent enim plerumque externi, si a nobis admoneantur officii, nobis obiicere, leges academiae iis demum conditas qui stipendiis magnificentissimorum nostrorum principum aluntur.</s>
					<s n="52" xml:lang="la">Itaque quidvis sibi licere putant.</s>
					<s n="53" xml:lang="la">Nos autem diligenter in nostrorum mores et profectus et frequenter solemus inquirere, ut neque otiosis neque improbis esse liceat.</s>
				</p>
				<p>
					<s n="54" xml:lang="la">Cuius rei te admonere volui, mi pater, non ex mea tantum set etiam ex meorum collegarum sententia, ut, si aequum vobis videbitur, amplissimi vestri senatus et vestram super ea re sententiam tum ad illos tum etiam ad nos perscribas, ut re ipsa experiri possitis, nos nihil magis cupere quam ut vobis persuadeatis externos non minus quam nostrates nobis solere esse, ut aequum est, commendatos.</s>
				</p>
				<p>
					<s n="55" xml:lang="la">Commendo me tuis precibus, mi pater.</s>
					<s n="56" xml:lang="la" ana="salute">D. <persName ref="p3429">Viretus</persName> et nostri ad unum omnes te salvere iubent cum omnibus collegis, nominatim autem uxor mea et te et uxorem cum tota familia tua salutat.</s>
					<s n="57" xml:lang="la">Dominus Iesus filius dei te praestet incolumem ecclesiae suae cum universo optimorum virorum et symmystarum tuorum coetu.</s>
				</p>
				<p>
					<s n="58" xml:lang="la"><placeName ref="l280">Lausannae</placeName> idibus maii.</s>
				</p>
				<p>
					<s n="59" xml:lang="la"><persName ref="p8033">T. Beza</persName> plane tuus.</s>
				</p>
				<p>
					<note type="address">[Adresse:]</note>
					<s n="60" xml:lang="la">Eximio Christi servo d. <persName ref="p495">Henrico Bullingero</persName> <placeName ref="l587">Tigurinae</placeName> ecclesiae pastori fidelissimo.</s>
				</p>
				<p>
					<s n="61" xml:lang="la"><placeName ref="l587">Tiguri</placeName>.</s>
				</p>
			</div>
		</body>
	</text>
</TEI>