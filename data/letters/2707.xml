<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2707" type="Brief" source="TUSTEP" n="25133">
	<teiHeader xml:lang="de">
		<fileDesc>
			<titleStmt>
				<title subtype="file">Dietrich Bitter (von Wipperford) / Köln an Heinrich Bullinger / Zürich, 31. August 1555</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 361,112</idno>
					</msIdentifier>
					<msContents>
						<msItem>
							<incipit>Literas tuas, a venerabili et illustri mea domina traditas qua hilaritate aceptaverim, vix credideris.</incipit>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 85,145</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2707">
				<correspAction type="sent">
					<persName ref="p8175" cert="high"/>
					<placeName ref="l267" cert="high"/>
					<date when="1555-08-31" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
				<correspContext/>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/2707%2FAutograph%2F00%20E_II_361__fol__112_r_.tif/full/max/0/default.jpg" n="1"><desc subtype="path">2707/Autograph/00 E_II_361__fol__112_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/2707%2FAutograph%2F01%20E_II_361__fol__112_v_.tif/full/max/0/default.jpg" n="2"><desc subtype="path">2707/Autograph/01 E_II_361__fol__112_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/2707%2FAutograph%2F02%20E_II_361__fol__112_a_r_.tif/full/max/0/default.jpg" n="3"><desc subtype="path">2707/Autograph/02 E_II_361__fol__112_a_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/2707%2FAutograph%2F03%20E_II_361__fol__112_a_v_.tif/full/max/0/default.jpg" n="4"><desc subtype="path">2707/Autograph/03 E_II_361__fol__112_a_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratia et pax a domino.</s>
					<s n="2" xml:lang="la" type="auto">Literas tuas, ornatissime et mihi semper colendissime amice et frater, a venerabili et illustri mea domina traditas qua hilaritate aceptaverim, vix credideris.</s>
					<s n="3" xml:lang="la" type="auto">In quibus principio recte divinasti, quod dominam meam <placeName type="citizen_name" ref="l471" cert="high">Spiram</placeName> usque deduxerim.</s>
					<s n="4" xml:lang="la" type="auto">Verum quod ob suborta quedam improvisa negotia cogebar illinc recta rursum descendere.</s>
					<s n="5" xml:lang="la" type="auto">Si id prescivissem, in comitando me paulo prestitissem difficiliorem; nam speraveram me illam deducturum usque <placeName type="citizen_name" ref="l1228">Engen</placeName> in <placeName type="citizen_name" ref="l2779" cert="high">Hegaw</placeName>, a qua deinde constitutum erat invisendi te veterem meum syncerissimum amicum, et quia tunc ut nunc etiam nundine autumnales <placeName type="citizen_name" ref="l157" cert="high">Franckfordienses</placeName> instabant, cum bibliopolis vestris <placeName ref="l157" cert="high">Franckfordiam</placeName> et illuc redeundi <placeName ref="l267" cert="high">Coloniam</placeName>.</s>
					<s n="6" xml:lang="la" type="auto">Quod autem me immerentem apud eandem dominam tantopere commendaveris, habeo immortales gratias; ipsa enim literas ad se datas pellegendas prebuit et ita, qua possint tuto literę ad te hinc transferri, communicavit.</s>
					<s n="7" xml:lang="la" type="auto">Peto igitur, ut tuis pollicitis in scribendo ad me literis frequentioribus prestetur fides; ego viceversa idem facere sedulo conabor.</s>
					<s n="8" xml:lang="la" type="auto">Item ut tui laboris aliquid, in quo oblecter (quia presentia negatur) habeam, nam clanculum habere, quis prohibebit?</s>
					<s n="9" xml:lang="la" type="auto">Adhuc enim habeo quedam tuorum opusculorum olim dono mihi transmissorum eaque, dum vixero, venerabor.</s>
					<s n="10" xml:lang="la" type="auto">Ex quibus, que in Acta apostolica conscripseris, postquam ornate ligata fuerant, suffurata esse adhuc hodie dolet.</s>
					<s n="11" xml:lang="la" type="auto">Mihi credas, optime frater, tuum nomen apud nostrates non omnino incelebre; nam delectantur mirum in modum nonnulli studiosorum et doctiorum quoque tuis monumentis, tametsi theologastris quibusdam anxie reluctantibus, quos hic non minus quam apud vestrates <placeName type="citizen_name" ref="l2448" cert="high">Quinquepagicos</placeName> habes hostes.</s>
					<s n="12" xml:lang="la" type="auto">Ego etiam minime ęstimationis homo dudum conieci me in non exiguum discrimen tempore nuperrime defuncti reverendissimi episcopi <placeName ref="l267" cert="high">Coloniensis</placeName> eo, quod protestantium hic contra capitulum et clerum <placeName ref="l267" cert="high">Coloniensem</placeName> publicis egerim notarium exequens intrepide publicationes mandatorum, appellatoriorum etc. ad instantiam protestantium impetratorum in personas capitulares et in valvis palam multorum mihi concilians indignationem.</s>
					<s n="13" xml:lang="la" type="auto">Sed deo protegente adhuc incolumis evasi malevolis, quamvis multa mala et noxia minitantur, quia etiam me absente domina mea illustri et interim turbare frustra conati sunt.</s>
					<s n="14" xml:lang="la" type="auto">Quid vero in ipsam dominam moliti sint, de eo tibi palam constare non ambigo.</s>
				</p>
				<p>
					<s n="15" xml:lang="la" type="auto">Quod herum seu avunculum meum <persName type="auto_name">Lysium</persName> tantopere apud illustrem dominam predicaveris, mirum quam illi rem gratam feceris; domina enim mea pluribus inter convivandum presentibus hoc illi retulit.</s>
					<s n="16" xml:lang="la" type="auto">Idem adhuc est superstes et incolumis.</s>
					<s n="17" xml:lang="la" type="auto" ana="salute">Si vacaverit, velim, ut illum familiariter tuis scriptis vel leviter salutes etc.</s>
					<s n="18" xml:lang="la" type="auto">Nam illud procul dubio iactanter pluribus ostendet, quod benevolentie olim in te collate non immemor eum tam procul scriptis inviseris.</s>
					<s n="19" xml:lang="la" type="auto">Est enim me iudice vir omni veneratione dignus, etiamsi mihi non consanguineus, tametsi nonnullis abusibus dediticior, non tamen usque adeo ut quondam.</s>
					<s n="20" xml:lang="la" type="auto">Ego illi antea duplici nomine invisus, cum ob ductam uxorem, tum ob id, quod suis placitis non ubivis assentiri potuerim.</s>
				</p>
				<p>
					<s n="21" xml:lang="la" type="auto">Novarum vero rerum nunc apud nos pene nihil est, nisi quod et <placeName ref="l267" cert="high">Colonia</placeName> quosdam preclaros cives habet, qui in votis habent, ut studia cum pietate debitis honoribus excolantur, qui ob id ultroneis carceribus sese dediderunt, cum alioqui iure nostrorum civium tuto civitatem exire potuissent; quorum unius opusculum, quod ei hanc turbam concitavit, his scriptis apposui.</s>
					<s n="22" xml:lang="la" type="auto">Mearum rerum si insuper brevibus certior esse cupis, vetus illud meum iugum ludi <persName type="auto_name">Ursulani</persName> nondum excussi vivens mea, ut datur, sorte contentus, donec optimus maxima me sempiterna quiete beet.</s>
					<s n="23" xml:lang="la" type="auto">Secundam ante septennium instigante domina mea duxi uxorem, que me domino benedicente tribus donavit filiis et duabus filiabus; filie adhuc superstites cum uno filiorum iam agente quintum annum.</s>
					<s n="24" xml:lang="la" type="auto">Hunc <persName type="auto_name">Lysius</persName> e sacro fonte levavit, estque illi nomen inditum <persName type="auto_name">Theoderichus</persName>.</s>
					<s n="25" xml:lang="la" type="auto">Ex priori matrimonio habeo adhuc unicam filiam, filiis quatuor in domino in ipsa tenera etate defunctis.</s>
					<s n="26" xml:lang="la" type="auto">Eadem filia cuidam prediviti invitis amicis et me suo ipsius malo nupsit; est enim is non modo scortator et lusor, sed etiam eximius heluo et bonorum suorum dilapidator.</s>
					<s n="27" xml:lang="la" type="auto">Intra pauculos annos plus mille ducatos inutiliter consumpsit; petimus illi a domino saniorem mentem.</s>
					<s n="28" xml:lang="la" type="auto">Illustris mea domina, quam merito ob benefitia in me collata semper amplector et colo, iussit, ut suo nomine tibi pacem et omne bonum imprecarer, mire predicans tuam humanitatem et benevolentiam sibi exhibitas.</s>
					<s n="29" xml:lang="la" type="auto">Quodsi frater tuus d. <persName type="auto_name">Ioannes</persName> adhuc vixerit, iubeas illum me intuitu plurimum valere; similiter et <persName ref="p8011" cert="high">Rodolphum Gvalterum</persName>, qui per te me salutavit; quis tam hic sit, excidit, si non is est, quem olim discedens grammaticis rudimentis imbuendum commisisti.</s>
					<s n="30" xml:lang="la" type="auto">His paucis in Christo valebis.</s>
					<s n="31" xml:lang="la" type="auto">Scriptum <placeName ref="l267" cert="high">Colonie</placeName> ultima augusti anno nostri salutis 1555.</s>
				</p>
				<p>
					<s n="32" xml:lang="la" type="auto">Tue celsitudinis fautor <persName type="citizen_name" cert="low" ref="p8175">Theodorichus Bitter</persName> <placeName type="citizen_name">Guipperfordianus</placeName>, ludi ursulani moderator.</s>
				</p>
				<p>
					<s n="33" xml:lang="la" type="auto">Optimo simul ac eruditissimo viro domino <persName ref="p495" type="citizen_name" cert="high">Henricho Bullinger</persName>, apud <placeName type="citizen_name" ref="l587">Tiguros</placeName> ecclesiasti fidelissimo meoque amico integerrimo.</s>
				</p>
			</div>
		</body>
	</text>
</TEI>