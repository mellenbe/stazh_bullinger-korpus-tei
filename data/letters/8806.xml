<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8806" type="Brief" source="TUSTEP" n="42030">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur an Heinrich Bullinger, 10. März 1572</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich ZB</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a96"/>
						<idno subtype="Autograph">Ms F 182,184</idno>
					</msIdentifier>
					<msContents>
						<msItem>
							<incipit>breviorem me et molestiae privatae et publicae sollicitudines reddunt</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 303f, Nr. 278</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms F 21 (Wickiana 10), f. 109</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8806">
				<correspAction type="sent">
					<persName ref="p8016" cert="high"/>
					<placeName ref="l98" cert="high"/>
					<date when="1572-03-10" cert="high"/>
				</correspAction>
				<correspAction type="received">
					<persName ref="p495" cert="high"/>
				</correspAction>
			</correspDesc>
			<langUsage>
				<language ident="de" usage="8">Deutsch</language>
				<language ident="la" usage="992">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!8806!Autograph!00%20Ms_F_182_184_00002.tif/full/max/0/default.jpg" n="1"><desc subtype="path">8806/Autograph/00 Ms_F_182_184_00002.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!8806!Autograph!01%20Ms_F_182_184_00003.tif/full/max/0/default.jpg" n="2"><desc subtype="path">8806/Autograph/01 Ms_F_182_184_00003.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Colendissime d. pater, breviorem me et molestiae privatae et publicae sollicitudines reddunt, nec multum etiam necesse nunc erit plura praedicare, cum eventus potius ipse crebris litteris tristissimam, nisi deus averterit, occasionem sit daturus.</s>
					<s n="3" xml:lang="la">Advolarunt 5. martii nuncii sex ex <placeName>Praegalliensium</placeName>, Suprasaxonum et quarundam aliarum communitatibus, quibus demandata est extraordinaria provincia asciscendi sibi assertores alios ex reliquis quoque communitatibus, qui pagatim per <placeName ref="l648">Rhetiam</placeName> circumeant et populum de vero istarum bullarum ingenio, quod magnates obscurare et in hominum potentissimorum gratiam pervertere student nosque malignae interpretationis accusare, erudiant illisque graphice ob oculos ponant, quibus insidiis a Romano pontifice eiusque creaturis impetamur.</s>
					<s n="4" xml:lang="la">Ideo cum supradicta die ad nos quoque devenissent, statim tribubus omnibus collectis nuncium etiam urbis nomine reliquis addiderunt, qui simul una nunc per <placeName ref="l2701">Vallem Rucantiam</placeName> <placeName ref="l108">Davosium</placeName> tendunt quibusque magna multitudo ubique circumfunditur.</s>
					<s n="5" xml:lang="la">Volunt autem non modo diplomata illa infernalia a populo intelligi, sed <persName>Rhetiensem</persName> etiam gravius iudicio libero ipsi habito non fortunis, sed corpore puniri.</s>
					<s n="6" xml:lang="la">Quae certe animadversionis intentio ita <persName>Rh[etiensis]</persName> animum perculit, ut superiore nocte quadam vicinioribus rusticis arcem suam tanquam praesidio 40 munire coeperit, quod tamen postea passus est solvi.</s>
					<s n="7" xml:lang="la"><placeName>Meienfeldensis</placeName> etiam pastor, <persName>Victor Fabricius</persName> (qui filii loco reverentiae tuae olim fuit, cum patruus ipsius correctorem apud d. <persName ref="p1227">Froschouerum</persName> ageret), a d. <persName ref="p20178">Conradino Planta</persName> instructus heri ad me venit suppliciter ipsius nomine et rogatu obsecrans, ut remedium aliquod, qualecunque excogitari a nobis possit, huic grassanti morbo et instituto istorum emissariorum mature adhiberemus; hoc propter deum vehementer Plantanum rogitare.</s>
					<s n="8" xml:lang="la">Nos certe, qui charitatis et modestiae officio in principio huius rei periculum omne sponte parati eramus declinare, si modo bullas traderent et praepositurae <placeName>Tiliensi</placeName> inhiare amplius nollent, nunc grassanti huic malo occurrere difficile posse respondimus.</s>
					<s n="9" xml:lang="la">Praeter enim quod subsidium istud exulibus ac scholis detrahendi occasionem nocivam dederint, ita nunc aestuare cuncta, ut periculum sit, ne similes privilegiatis iudicemur, si intercessionibus intempestivis dehortari populum velimus.</s>
				</p>
				<p>
					<s n="10" xml:lang="la">Nullum ergo aliud nostro arbitratu medium exstare, quam ut culpam <persName>Rh[etiensis]</persName> suam agnoscat illamque deprecando voluntati communitatum sese subiciat.</s>
				</p>
				<p>
					<s n="11" xml:lang="la">Brevi autem audiemus, quid sententiae communitates ubique tulerint, quae tanto nunc magis ubique insaniunt et furiunt, quanto tectius ipsarum proceres hanc arduam causam non agere, sed sopire et e memoria hominum evellere perpetuaque oblivione conterere studuerant.</s>
					<s n="12" xml:lang="la">Bellos se etiam quidam ex potentioribus se praebuerunt, qui, quo populus magis incertus, quid crederet, haesitaret, falsitatis nostras interpretationes bullarum insimularant, quas corrigentes mirabiles sensus et dolosas explicationes in <persName>Rhetiensis</persName> favorem attulerant.</s>
					<s n="13" xml:lang="la">Ubi enim haereticum nos vocavimus <foreign xml:lang="de">ein käzer,</foreign> illi supposuerunt delentes hanc nostram interpretationem <foreign xml:lang="de">ein ehrlichen secter,</foreign> et sic in aliis pluribus.</s>
					<s n="14" xml:lang="la">Nos vero haec non modo in synodo <persName>Gulero Davosii</persName> exprobravimus, sed etiam antea in <placeName>Trium Foederum</placeName> senatu diximus neminem probum nec honestum virum falsitatis huius nos accusaturum.</s>
					<s n="15" xml:lang="la">Sed perfricuerunt multi adeo frontem suam, ut coelum etiam terrae miscerent, modo affectibus suis satisfacere possent.</s>
					<s n="16" xml:lang="la">Acta mittere nondum possum, sed propediem me expediam.</s>
					<s n="17" xml:lang="la">- <persName>Iosua a Salicibus</persName>, torquatus pontificius, dicitur inter nos conductus a <placeName ref="l522">Venetis</placeName>, ut abducat militem Rh[eticum].</s>
					<s n="18" xml:lang="la">Hodie vero subcomitia hic celebrantur, in quibus nimirum transitus denegabitur.</s>
					<s n="19" xml:lang="la">Sed cur non suos antea in ordinem redigunt, qui alienis et externis commeatum prudenter intercludentes caecutiunt?</s>
					<s n="20" xml:lang="la">Haec ad tuam reverentiam.</s>
					<s n="21" xml:lang="la">Ocyssime.</s>
				</p>
				<p>
					<s n="22" xml:lang="la" ana="farewell">Vale cum toto choro.</s>
					<s n="23" xml:lang="la" ana="salute">Salutant vos nostri omnes.</s>
					<s n="24" xml:lang="la"><placeName ref="l98">Curiae</placeName>, anno 1572, 10. martii.</s>
				</p>
			</div>
		</body>
	</text>
</TEI>