<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file184" type="Brief" source="TUSTEP" n="18151">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an (Schultheissen) Hans Franz Nägeli / Bern, 9. Juli 1548</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 338,1444 f.</idno>
						<idno subtype="Hinweis">gleichzeitig Kopie; 2. Hälfte autograph</idno>
					</msIdentifier>
					<msContents>
						<msItem>
							<incipit>Dem nach gott, der waarhafft und grächt, die rychstatt übel an lyb und gutt gestrafft, ist doch dasselbig alles traglich</incipit>
							<textLang>de</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<repository ref="a96"/>
						<idno subtype="Kopie">Ms S 67,74</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/184">
				<correspAction type="sent">
					<persName ref="p495" cert="high"/>
					<placeName ref="l587" cert="high"/>
					<date when="1548-07-09" cert="high"/>
				</correspAction>
				<correspAction type="received">
					<persName ref="p2305" cert="high"/>
					<placeName ref="l41" cert="high"/>
				</correspAction>
			</correspDesc>
			<langUsage>
				<language ident="de" usage="1000">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!184!Autograph!00%20E_II_338__fol__1444_r_.tif/full/max/0/default.jpg" n="1"><desc subtype="path">184/Autograph/00 E_II_338__fol__1444_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!184!Autograph!01%20E_II_338__fol__1444_v_.tif/full/max/0/default.jpg" n="2"><desc subtype="path">184/Autograph/01 E_II_338__fol__1444_v_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!184!Autograph!02%20E_II_338__fol__1445_r_.tif/full/max/0/default.jpg" n="3"><desc subtype="path">184/Autograph/02 E_II_338__fol__1445_r_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!184!Autograph!03%20E_II_338__fol__1445_v_.tif/full/max/0/default.jpg" n="4"><desc subtype="path">184/Autograph/03 E_II_338__fol__1445_v_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Edler, frommer, erenvester, fürsichtiger und wyser, gnediger, lieber herr, min gantz willig dienst syend ü(wer) w(eisheit) bevoran bereit<note xml:id="fn1" type="footnote" n="1">bevoran bereit: vorab entboten.</note>.</s>
					<s n="2" xml:lang="de">Demnach gott, der waarhafft und grächt, die rychstett übel an lyb und guͦtt gestrafft, ist doch dasselbig alles traglich gägen dem, das innen diser zytt begegnet von den pfaffen und von aller pfaffen schutz und schirm dem keyser und römischen könig, welche dise zytt alle stend und stett des rychs mitt einer formm des gloubens, die by etlichen alls ein reformation und verbesserung dargäben und gerümpt wirt, imm grund aber anders nütt ist dann das schantliche abgöttische bapstumb, beschwarend, zuͦ großer pyn irer conscientzen und zuo verderbung irer seelen, da die armen lütt so kleinmütig, das sy nitt ee den todt inen dann ein solich verfürisch, ellend läben erwöllend, und naͤmend deßhalb allenthalben an die formm des keyserischen gloubens, darin sy zur mäß, anbaͤtung des sacraments, haltung der bilderen, zuͦ den vigilien und thodten raͤcht, zuͦ bychten und anderen verkerten dingen getrungen werdent; dann der keyser nitt nun mitt troͤwen, sunder auch mitt schicken der kriegslüten handlet.</s>
					<s n="3" xml:lang="de">Habend also kundschafft, das die stett meerteyls genodttränge vilgedachte formm des ungloubens angenommen habend, alein söllend nach überig sin <placeName ref="l491">Straßburg</placeName>, <placeName ref="l257">Constantz</placeName>, <placeName ref="l291">Lindow</placeName>, die saxischen und Seestett<note xml:id="fn2" type="footnote" n="2">Hansestädte.</note>.</s>
					<s n="4" xml:lang="de">Under den fürsten söllend ouch alein überig sin margraff <persName ref="p20434">Hans von Brandenburg</persName>, <persName ref="p18935">herzog Wolffgang</persName> von <placeName ref="l2100">Zweybrüggen</placeName>, <placeName ref="l572">Wirtenberg</placeName> etc.</s>
					<s n="5" xml:lang="de">Der gefangen <persName>herzog von Saxen</persName> hat sin antwort uff den abend Petri und Pauli gäben den zweyen churfürsten Pfaltz und <persName>margraff Jochimen</persName>, das er by sinem glouben verharren, die keiserliche form (die man nempt das Interim) nicht annemmen wölle; der lieb stande in des keysers hand, die seel befälche er gott in sin hand, darum er großer ungnaden von dem keyser gewaͤrtig ist.</s>
					<s n="6" xml:lang="de">Die von <placeName ref="l361">Nürenberg</placeName> haben dem keyser geantwort, si begaͤrind alein noch 3 monat, in denen si sich mitt anschickung des Interims, uff das kein unruͦw von dem gmeinen man infalle, komlich richten moͤgind.</s>
					<s n="7" xml:lang="de">Mit <placeName ref="l513">Ulm</placeName> ist es ouch nütt bestaͤndigs.</s>
					<s n="8" xml:lang="de"><placeName ref="l320">Memmingen</placeName>, <placeName ref="l907">Kämpten</placeName>, <placeName ref="l234">Jßnii</placeName>, <placeName ref="l45">Bibrach</placeName> und alle andere der gelichen stett sind dahin; <placeName ref="l18">Augspurg</placeName> hat es des 26. iunii angenommen; diser wuchen aber wirdt ir cardinal, der bischoff, ingesetzt wie von allter har.</s>
					<s n="9" xml:lang="de">Es werdend ouch hin und har die kilchen widerumb gewycht, und ist große froͤwd und großer jubel by pfaffen und münchen.</s>
					<s n="10" xml:lang="de">In dem allem fallend an ettlichen orten ouch die kilchendiener dahin, insonders in der Obren <placeName>Pfaltz</placeName>; dargägen bliben vil mitt gottes hilff standhafft, wöllend das Interim nitt anemmen, verlassend, was sy habend, und züchend in das ellend.</s>
					<s n="11" xml:lang="de">Der keyser hatt ouch befolen und gebotten der statt <placeName>Hall</placeName> inn <placeName ref="l2481">Schwaben</placeName>, das sy iren bredikanten <persName ref="p458">Joannem Brentium</persName> vachen und gen <placeName ref="l18">Augspurg</placeName> fuͤren soͤltend, und so der prediger entrunnen, hatt er inen etlich knecht in die statt zuͦ raach glegt etc.</s>
					<s n="12" xml:lang="de">Also hab ich schryben von <placeName ref="l257">Constantz</placeName>.</s>
					<s n="13" xml:lang="de">Also ist diser tagen allhar gen <placeName ref="l587">Zürich</placeName> kummen deren von <placeName ref="l18">Augspurg</placeName> forderister predicant <persName ref="p8417">Wolffgangus Musculus</persName>, ein traͤfflich glerter man, als er im rych gewaͤst, trüw und redlich.</s>
					<s n="14" xml:lang="de">Es ist kummen <persName ref="p8426">Paulus Raßdorffer</persName>, predicant zuͦ <placeName ref="l320">Memmingen</placeName>, und als ich bericht wirdt, rüstend sich ouch andere eerenlütt, in das ellend zuͦ ziechen und dem grewel zuͦ entfliechen, und ist warlich ein groß jamer und ellend etc.</s>
				</p>
				<p>
					<s n="15" xml:lang="de">Sämlichs alles schryb ich üwer wyßheit gantz guͦter christenlicher meinung zuͦ alls einem libhabenden evangelischer warheit, der sich ouch bißhar erzöugt hat trüw in schirmen und fürderung warer religion, mitt trungenlicher pitt, umb gotts willen dise schwerre sach und das jamer und ellende armer vertribner lütten umb der warheit willen üch laßen zuͦ hertzen gan, danethin ouch verhälffen und radten in der erlichen und christenlichen statt <placeName ref="l41">Bern</placeName>, das den armen verjagten trost begegnen möge.</s>
					<s n="16" xml:lang="de">Es hat die loblich stat <placeName ref="l41">Bern</placeName> vil kilchen, bedarff der kilchendieneren vil, da sy den vertribnen des herren Christi und der kilchen dieneren möchte ze hilff kummen.</s>
					<s n="17" xml:lang="de">Will hiemitt denocht ouch nitt daran sin, das yemand werde angenommen, der unser religion nitt ist und sich nitt vorhin begäbe, nach allgemeiner statt ordnung und loblicher disputation ze leeren, hallten und predigen; hab ouch mitt H. <persName>Musculo</persName> hiervon geredt und inn rächtgeschaffen funden.</s>
					<s n="18" xml:lang="de">Doch weist ü(wer) w(yßheit) h. <persName ref="p8018">Hans Haller</persName> sinen halb baas zuͦ berichten.</s>
					<s n="19" xml:lang="de">Ich bin fast frow, das ein sölicher frommer, träfflich gelerter man, deß sich ein gantz land fröwen mag, zuͦ uns in die eydgnoschafft den <placeName ref="l875">Hispaniern</placeName> uß den henden endrunnen ist.</s>
					<s n="20" xml:lang="de">Er ist zuͦ profitieren, laͤsen, in truck zuͦ schriben, zuͦ disputieren und predigen, alls der viler sprachen bericht ist, zuͦ gebruchen.</s>
					<s n="21" xml:lang="de">Bitt umb gottes willen, ir lassind inn und andere arme ü(wer) w(yßheit) bevolhen sin, inen zuͦ <placeName ref="l41">Bernn</placeName> das best zuͦ reden.</s>
					<s n="22" xml:lang="de">Es wölle ü(wer) w(yßheit) mich ouch gschrifftlich (wo jenen möglich) berichten, was trosts ich den ellenden und verjagten üwern und der loblichen statt <placeName ref="l41">Bern</placeName> halben gäben möge; dann ich mich ouch alles trosts und guͦten miner gnädigen herren von <placeName ref="l587">Zürych</placeName> halb versich, das sy nach irem vermögen gern das best thuͦn, radten und hälffen werdint.</s>
					<s n="23" xml:lang="de">Vertruw zuͦ gott, er werde glichs ouch in üwer hertz gäben.</s>
					<s n="24" xml:lang="de">Hiemitt bevilch ich ü(wer) w(yßheit) sampt der loblichen statt <placeName ref="l41">Bern</placeName> und allen frommen in den schirmm gottes; der wölle uns alle in der eydgnoschafft trüwlich behuͤten vor so schwerrem fall und grewlicher tyranny.</s>
				</p>
				<p>
					<s n="25" xml:lang="de" ana="salute">Es gruͤssen ü(wer) w(yßheit) min gnedig herren beide burgermeister <persName ref="p1419">H. Hab</persName> und <persName ref="p1888">H. Lavater</persName>, mit welcher vorwüssen ich disen brieff geschriben hab.</s>
				</p>
				<p>
					<s n="26" xml:lang="de">Datum <placeName ref="l587">Zürych</placeName> des 9. iulii anno 1548.</s>
					<s n="27" xml:lang="de">Ü(wer) w(yßheit) alle zyt williger <persName ref="p495">H(einrych) B(ullinger)</persName>.</s>
				</p>
				<p>
					<note type="address">[Adresse:]</note>
					<s n="28" xml:lang="de">An H. schuldheyssen <persName ref="p2305">Nägeli</persName> zuͦ <placeName ref="l41">Bern</placeName> von der vertribnen wägen uß <placeName ref="l2481">Schwaben</placeName> durch das Interim.</s>
				</p>
			</div>
		</body>
	</text>
</TEI>