<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2039" type="Brief" source="TUSTEP" n="23205">
	<teiHeader xml:lang="de">
		<fileDesc>
			<titleStmt>
				<title subtype="file">Simprecht Vogt / Schaffhausen an Heinrich Bullinger / Zürich, 16. Oktober 1553</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 337,564</idno>
					</msIdentifier>
					<msContents>
						<msItem>
							<incipit>Vellem quidem tua, quantum posset fieri, non abuti benevolentia eoque maxime, quod videam tua studia</incipit>
							<textLang>de</textLang>
						</msItem>
					</msContents>
				</msDesc>
				<msDesc type="Regest" subtype="Teilkopie" xml:lang="la">
					<msIdentifier>
						<repository ref="a96"/>
						<idno subtype="Teilkopie">Ms S 79,41</idno>
						<idno subtype="Hinweis">1. Teil; eingeordnet Feb./März 1553</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2039">
				<correspAction type="sent">
					<persName ref="p3481" cert="high"/>
					<placeName ref="l441" cert="high"/>
					<date when="1553-10-16" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="de" usage="12">Deutsch</language>
				<language ident="la" usage="988">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!2039!Autograph!00%20E_II_337__fol__564_r_.tif/full/max/0/default.jpg" n="1"><desc subtype="path">2039/Autograph/00 E_II_337__fol__564_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!2039!Autograph!01%20E_II_337__fol__564_v_.tif/full/max/0/default.jpg" n="2"><desc subtype="path">2039/Autograph/01 E_II_337__fol__564_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Gratiam et pacem a domino patre per Christum Iesum.</s>
					<s n="2" xml:lang="la">Vellem quidem tua, quantum posset fieri, non abuti benevolentia, <persName ref="p495">Bullingere</persName> humanissime, eoque maxime, quod videam tua studia tuosque labores pluris esse, quam quod a quovis interturbari debeant.</s>
					<s n="3" xml:lang="la">Cum tamen aut ecclesiae aut privata necessitas me eo adigat, ut alio converti non possim, non dubito, quin te talem praestiturus sis, qualis hucusque erga omnes fuisti, nempe humanissimum benevolentissimumque.</s>
				</p>
				<p>
					<s n="4" xml:lang="la">Est igitur, cuius gratia te per literas appello, et commune et privatum negocium, in quo tu unice nobis poteris praestare haud vulgare emolumentum: commune, quod respublica nostra indiget hypodidascalo seu provisore; nam alter in parochi in Paradeiso demortui locum suffectus est.</s>
				</p>
				<p>
					<s n="5" xml:lang="la">Si igitur quis esset apud vos probus, doctus, diligens, cuius opera iam vobis non esset opus, rogo eum ludimagistro nostro, latori harum, indices.</s>
					<s n="6" xml:lang="la">Is conditiones omnes illi enumerabit.</s>
					<s n="7" xml:lang="la">Gratum sane facies et reipublicae nostrae et nobis.</s>
					<s n="8" xml:lang="la">Privatum, quod habeo, partim habeo commune cum caeteris fratribus et symmystis meis, partim mei capitis periculo agitur.</s>
					<s n="9" xml:lang="la">Nosti <persName ref="p8080">Finslerum</persName> a senatu nostro exautoratum; is iam omnem culpam in nos transfert, et quantum intelligimus, suis calumniis nos apud fratres mire proscindit, idque iniuria, deum testor; nam sua avaricia, qua plus quam foeneratorio animo grassatus est in quosvis, se ipsum eiecit.</s>
					<s n="10" xml:lang="la">Aliquot antea per Iacobum nostrum intellexisti fraudes, quibus hucusque egit.</s>
					<s n="11" xml:lang="la">Et quando ipsi visum est nostram apud bonos fratres vellicare aestimationem, quamvis animus erat amplius nos nihil ipsius negotiis involvendi, tamen, quia facile nancisci potest fidem apud eos, qui hominem non aeque ac nos intus et in cute noverunt, visum est fratribus meis mihique, ut apud te innocentiae nostrae causam ageremus.</s>
					<s n="12" xml:lang="la">Igitur sic se habet res omnis: ea hora, qua magistratus noster ipsum nobis omnibus insciis nihilque minus sperantibus exautoravit, me convenit voluitque, ut una cum tota nostra synodo apud senatum pro ipso incederemus.</s>
					<s n="13" xml:lang="la">Ibi ego statim indico homini, quod, si nobis in manibus fuisset, iam dudum ipsum missum fecissemus, neque intelligere potui aliquem in tota nostra congregatione fuisse, qui ad preces ipsius consensisset.</s>
					<s n="14" xml:lang="la">Miris tandem artibus se rursus intrudere voluit, sed omnia frustra, neque quidquam aliud inde assecutus est, quam quod mutae ipsius fraudes inde detectae sunt, quae alioquin sopitae permansissent.</s>
					<s n="15" xml:lang="la">Nam, ut caetera praeteream, an non haec est usura intoleranda, quam adversus pauperem quendam parochialem ante biennium exercuit?</s>
					<s n="16" xml:lang="la">Is cum una cum familia et fame et aere alieno premeretur, <persName ref="p8080">Finslerum</persName> convenit orans, ut sibi aliquantum argenti mutuo det.</s>
					<s n="17" xml:lang="la"><persName ref="p8080">Finslerus</persName> primo negavit se quidquam habere; tandem, cum alter instaret, eo hominem adigit (premebatur enim plus quam adamantina necessitate), ut in has pactiones descenderet: numeravit illi sex taleros et aliquid minuti aeris, deinde habuit debitores hinc inde sparsos, quorum debita ipsi exigere debebat, quorum summa una cum argento numerato excreverat in quadraginta florenos; eorum censum annuum, nempe duos florenos debebat dare, neque adhuc alter, quamvis magno labore sumptuque incubuerit, potuit omne aes, cuius annuam usuram per biennium iam numeravit, corradere.</s>
					<s n="18" xml:lang="la">Quatuor item floreni ipsi restant exigendi, quos iam dudum desperavit se recepturum; nihilominus, quasi eos in usus suos receperit, cogitur censum enumerare.</s>
					<s n="19" xml:lang="la">Praedes habet, ut, quacunque hora sortem cum usura exigat, cogantur esse persolvendo.</s>
					<s n="20" xml:lang="la">Annon haec est usura intoleranda praesertim in ministro verbi?</s>
					<s n="21" xml:lang="la">Sed de hoc satis.</s>
					<s n="22" xml:lang="la">Lachrymis, viduitate liberorumque copia tantum potuit apud amplissimum senatum, ut darentur ipsi literae testimoniales, meliores quam promeritus sit, utque caussa ipsius in civilem mulctam sit versa, cui nos non obstitimus.</s>
				</p>
				<p>
					<s n="23" xml:lang="la">Alterum, quod nos angit meique cum capitis periculo agitur, excivit nobis <persName ref="p3964">Ioannes Winzürn</persName>, olim parochus in <placeName>Weningen</placeName>; is qualis sit, tu ipse nosti; hic nos omnes tam misere (ut audimus) proscindit, ut, si vera loqueretur, nos nostri paeniteret.</s>
					<s n="24" xml:lang="la">Involvit omnes communi crimini: ait se per nos eiectum tum e ministerio tum ex agro oppidi nostri, eo quod neminem doctiorem tolerare possimus, veritos, ne iudicio ecclesiae nostrae primas ferat.</s>
					<s n="25" xml:lang="la">Apud eos, quibus verba non facit, sed dat, forte aliquem consensum habet; qui hominem norunt, facile odorant sycophantiam merissimam; non enim nos, sed immunda, intoleranda item scortatio, adulteria item multifaria ipsum evomuerunt.</s>
					<s n="26" xml:lang="la">Saepius per nos, synodum, consistorium admonitus resipere noluit, quin iniquitatem iniquitati addere sategit, donec periurium adulterio magno cum ecclesiae scandalo, communi item ministrorum infamia addidit.</s>
					<s n="27" xml:lang="la">Eat nunc et nos famosissimus homo infames reddere curet.</s>
					<s n="28" xml:lang="la">Neque satis ipsi visum est scelerum, nisi scelus sceleri addat meque suis sycophantiis sic involvat, ut extricandi neque spacium neque locus detur.</s>
					<s n="29" xml:lang="la">Probe percallet hanc artem, sycophanta deterrimus a verisimilibus aggreditur innoxios, ut fidem sibi inde conciliet mendaciis suis in extremam miseriam praecipitandi etiam innoxios.</s>
					<s n="30" xml:lang="la">Quam felicem autem per immortalem deum nactus est calumniandi materiam: ante aliquot annos nosti mihi non parvam apud quosdam senatorii ordinis <placeName ref="l587">Tiguri</placeName> calumniam structam super pontis nostri caussa; quae quod verisimilia visa, facile a quibusdam credita est.</s>
					<s n="31" xml:lang="la">Purgaveram me, ni fallor, erga humanitatem tuam, adeo ut me purgatum in universum crederem.</s>
					<s n="32" xml:lang="la">Nunc per hunc nebulonem incrudescit calumnia; ait me pro concione invectum in amplissimum vestrum senatum; mentitur impudens monachus in caput suum (honos sit auribus tuis); testabitur nos senatus noster, testabitur tota nostra ecclesia.</s>
					<s n="33" xml:lang="la">Plura hac de re loquutus sum ad d. <persName ref="p3988">I[oannem] Wolfium</persName> quam unquam alias.</s>
					<s n="34" xml:lang="la">Voluissem velimque adhuc litem hanc aut iure aut benevolentia decisam, ne subinde ansa nostris daretur malevolentiae erga vestros; non enim minima fuit causa miserae ill cum <persName ref="p8112">Gallo rege</persName> foederationis, cum essent, qui clamarent se potentem habere vicinum, oportere se conformes facere caeteris Helvetiis, ne destituti omni et auxilio et favore tandem forte per extraneos pessum irent.</s>
					<s n="35" xml:lang="la">Sed quod locutus sim aliquid, cuius me adhuc paenitere possit aut quod apud amplissimum vestrum senatum loqui adhuc et liberae fateri non auderem, deus prohibeat.</s>
					<s n="36" xml:lang="la">Nam a matre <placeName ref="l587">Tigurinus</placeName> sum, affines et consanguines et <placeName ref="l587">Tiguri</placeName> et in agro <placeName ref="l587">Tigurino</placeName> plures adhuc habeo neque unquam male velle possum <placeName ref="l587">Tigurinis</placeName>, quorum in dioecesi evangelium renatum nobis etiam communicatum est.</s>
					<s n="37" xml:lang="la">Quare, humanissime <persName ref="p495">Bullingere</persName>, si quando animadverteris per hunc impurum hominem structas esse insidias, rogo, me sic excuses, ut vel purgandi me locus mihi apud amplissimum senatum vestrum reliquus sit.</s>
					<s n="38" xml:lang="de">Wiewol, thäte man dem meineyden man sine recht an, so möchte ein biederman vor im gnesen.</s>
					<s n="39" xml:lang="la">Iam patrocinium aliud non petimus, nisi quantum cum honestate, veritate et iustitia coniunctum est.</s>
					<s n="40" xml:lang="la">Teque oro, ut verbositatem hanc aequi ac boni consulas.</s>
				</p>
				<p>
					<s n="41" xml:lang="la" ana="salute">Salutant te symmystae nostri.</s>
					<s n="42" xml:lang="la" ana="salute">Salutem item nostro nomine dicito domino <persName ref="p8127">Pellicano</persName>, <persName ref="p8171">Theodoro</persName>, <persName ref="p8011">Gvalthero</persName> item nostro atque <persName ref="p1214">Frisio</persName>.</s>
					<s n="43" xml:lang="la" ana="farewell">Interim vale diu ecclesiae Christi incolumis.</s>
				</p>
				<p>
					<s n="44" xml:lang="la"><placeName ref="l441">Scaffusii</placeName> Galli anno 1553.</s>
				</p>
				<p>
					<s n="45" xml:lang="la">Tuus ex animo <persName ref="p3481">Simpertus Vogthius</persName>.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>