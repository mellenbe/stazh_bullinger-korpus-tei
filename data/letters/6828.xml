<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file6828" type="Brief" source="TUSTEP" n="36096">
	<teiHeader xml:lang="de">
		<fileDesc>
			<titleStmt>
				<title subtype="file">John Laurence Humphrey, Thomas Sampson / [Oxford] an Heinrich Bullinger / Zürich, s.d. Juli 1566</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="45" n="36096" type="transcription"/>
				<bibl ref="45" n="36096" type="footnotes"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 369,145 f. + 148c.2</idno>
						<idno subtype="Hinweis">[Korrektur Zürich StA]</idno>
					</msIdentifier>
					<msContents>
						<msItem>
							<incipit>Cum diligentia tua... in scribendo nobis probatur; tum vero ex literis illis</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. I, 93-98, Nr. 71</title>
							</bibl>
							<bibl type="Gedruckt">
								<title>ZL I, 157-165, Nr. 71 (= engl. Übers.)</title>
							</bibl>
							<bibl type="Gedruckt">
								<title>Burnet, History III/6, 1715, Anhang Nr. 78, S. 331-334, (vgl. vorne 310) / hg. v. N. Pocock, 1865, VI 497-503, Nr. 78 (vgl. III 525) auch Nr. 79</title>
							</bibl>
							<bibl type="Literatur">
								<title>J.H. Primus, Vestments Controversy 131 (dat. 1566 June)</title>
							</bibl>
							<bibl type="Literatur">
								<title>D.A. Scales, Bullinger and the Vestment Controversies (1978), 282 (Anm. 2)</title>
							</bibl>
							<bibl type="Literatur">
								<title>A. Mühling, HB's europ. Kirchenpolitik 179 (Anm. 142)</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/6828">
				<correspAction type="sent">
					<persName ref="p1690" cert="high"/>
					<persName ref="p2866" cert="high"/>
					<placeName ref="l376" cert="low"/>
					<date when="1566-07" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="de" usage="1">Deutsch</language>
				<language ident="el" usage="4">Griechisch</language>
				<language ident="la" usage="995">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!6828!Autograph!00%20E_II_369__fol__145_r_.tif/full/max/0/default.jpg" n="1"><desc subtype="path">6828/Autograph/00 E_II_369__fol__145_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!6828!Autograph!01%20E_II_369__fol__145_v_.tif/full/max/0/default.jpg" n="2"><desc subtype="path">6828/Autograph/01 E_II_369__fol__145_v_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!6828!Autograph!02%20E_II_369__fol__146_r_.tif/full/max/0/default.jpg" n="3"><desc subtype="path">6828/Autograph/02 E_II_369__fol__146_r_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!6828!Autograph!03%20E_II_369__fol__146_v_.tif/full/max/0/default.jpg" n="4"><desc subtype="path">6828/Autograph/03 E_II_369__fol__146_v_.tif</desc></graphic>
		</surface>
		<surface>
			<graphic xml:id="img5-0" url="https://media.sources-online.org/cantaloupe/iiif/3/bullinger!6828!Autograph!04%20E_II_369__fol__148_c_2_r_.tif/full/max/0/default.jpg" n="5"><desc subtype="path">6828/Autograph/04 E_II_369__fol__148_c_2_r_.tif</desc></graphic>
		</surface>
		<surface>
			<graphic xml:id="img6-0" url="https://media.sources-online.org/cantaloupe/iiif/3/bullinger!6828!Autograph!05%20E_II_369__fol__148_c_2_v_.tif/full/max/0/default.jpg" n="6"><desc subtype="path">6828/Autograph/05 E_II_369__fol__148_c_2_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Cum diligentia tua, clarissime vir, in scribendo nobis probatur; tum vero ex literis illis quidem humanissimis incredibilis tuus erga nos amor, et ecclesiae nostrae singularis cura, et concordiae ardentissimum studium apparent.</s>
					<s n="2" xml:lang="la">Quaestiones aliquot misimus pietati tuae, in quibus vis et quasi cardo totius controversiae sita esse videbatur: quibus est a pietate tua accurate responsum; nobis tamen, quod bona cum venia tua dicimus, non est satisfactum.</s>
					<s n="3" xml:lang="la">Primo respondet pietas tua, ministris pręscribi posse leges vestiarias, ut iis colore et forma a laicis distinguantur; esse enim civilem observationem, et apostolum velle episcopum esse<foreign xml:lang="el">κόσμιον</foreign>.</s>
					<s n="4" xml:lang="la">Cum haec quaestio de ecclesiasticis hominibus proposita sit, et ad ecclesiasticam politiam spectet, quomodo habitus ministrorum singularis et clericalis civilem rationem habere possit, non videmus.</s>
					<s n="5" xml:lang="la">Ut episcopum<foreign xml:lang="el">κόσμιον</foreign> esse debere fatemur; sic ad ornatum mentis, non ad cultum corporis, cum Ambrosio referimus.</s>
					<s n="6" xml:lang="la">Et ut in vestitu honestatem, dignitatem, gravitatem requirimus; sic decorum ab hostibus religionis nostrae peti negamus.</s>
				</p>
				<p>
					<s n="7" xml:lang="la">Secundo respondes hypothetice: si pileus et vestis non indecora ministro, et quae superstitione carent, iubeantur usurpari a ministris, Iudaismum propterea vere non revocari.</s>
					<s n="8" xml:lang="la">At qui esse potest vestis simplici ministerio Christi conveniens, quae theatro et pompae sacerdotii papistici serviebat?</s>
					<s n="9" xml:lang="la">Neque enim (quomodo nostri pietati tuae persuadent) pileus quadrus et externus vestitus solummodo exiguntur, sed etiam sacrae vestes in templo adhibentur, superpelliceum, seu alba chori vestis, et capa revocantur, quae Iudaismi<foreign xml:lang="el">μιμήματα</foreign> quaedam esse et simulacra non modo papistae ipsi in suis libris clamitant, sed pietas tua non semel ex <persName>Innocentio</persName> docuit.</s>
					<s n="10" xml:lang="la">D. <persName ref="p8111">Martyris</persName>, praeceptoris nostri colendissimi, testimonio libenter subscribimus.</s>
					<s n="11" xml:lang="la">Sed quae ille affert exempla, ad decorum et ordinem pertinent: haec ecclesiam deformant, <foreign xml:lang="el">εὐταξίαν</foreign> perturbant, condecentiam omnem evertunt.</s>
					<s n="12" xml:lang="la">Illa lumini naturae congruunt; haec prodigiosa et monstrosa sunt.</s>
					<s n="13" xml:lang="la">Illa, iuxta <persName ref="p17746">Tertulliani</persName> regulam, meras necessitates et utilitates habebant; haec inepta prorsus et supervacanea et inutilia sunt, nec aedificationi nec ulli bono usui conducentia: sed verius, (ut eiusdem <persName ref="p8111">Martyris</persName> nostri verbis utamur,) cultui, quem hodie quotquot pii sunt execrantur, splendide inservierunt.</s>
					<s n="14" xml:lang="la">Vestium ecclesiasticarum discrimen hodie receptum papisticum esse inventum, ipsi papicolae gloriantur, <persName>Othonis</persName> constitutiones loquuntur, liber pontificalis ostendit, oculi et ora omnium comprobant.</s>
					<s n="15" xml:lang="la">Usus templorum, stipendii, baptismi, symboli, etc. ante papam natum divino instituto inolevit: et cum <persName ref="p18700">Augustino</persName>, quicquid in aliqua haeresi divinum ac legitimum reperimus, id approbamus, retinemus, non inficiamur.</s>
					<s n="16" xml:lang="la">Hoc autem quia erroris illius ac dissensionis proprium est, veraciter cum eodem arguimus et sanamus.</s>
				</p>
				<p>
					<s n="17" xml:lang="la">Quod addis, rem vestiariam ab initio reformationis non fuisse abolitam, in eo rursus nostri minime vera retulerunt.</s>
					<s n="18" xml:lang="la">Multis enim in locis, serenissimi regis <persName ref="p3207">Eduardi VI</persName>. temporibus, absque superpelliceo coena d[omini] pure celebrabatur: et capa, quae tum lege abrogata est, nunc publico decreto restituta est.</s>
					<s n="19" xml:lang="la">Hoc non est papismum extirpare, sed denuo plantare; non in pietate proficere, sed deficere.</s>
					<s n="20" xml:lang="la">Vestitum sacerdotalem civilem esse ais: monachismum, papismum, Iudaismum redolere negas.</s>
					<s n="21" xml:lang="la">De superpelliceo quid blaterent papistae, habitus clericorum apud eos quanti fiat, et quomodo religioni dicatus sit; prudentiam tuam ex libris eorum intelligere non dubitamus.</s>
					<s n="22" xml:lang="la">Deinde, monachatum ac papismum sapit illa ambitiosa et pharisaica peculiaris vestitus praescriptio, cui illi hodie non minus quam olim suae cucullae monachi tribuunt.</s>
					<s n="23" xml:lang="la">Neque vero simul ac semel irrupit sanctitatis et meriti opinio, sed paulatim et sensim irrepsit.</s>
					<s n="24" xml:lang="la">Quod ne hic quoque fiat, quia veremur, idcirco non abs re cunctamur, et principiis obstare<note xml:id="fn1" type="footnote" n="1"><hi>Ovid,</hi> Remedium amoris 91 (<bibl>Otto</bibl> 287, Nr. 1470).</note> conamur.</s>
					<s n="25" xml:lang="la">Cum <persName>Eustathio</persName> non facimus, qui in veste religionem collocabat, imo his, qui religiosas et singulares vestes sui sacerdotii indices superstitiose requirunt, adversamur.</s>
					<s n="26" xml:lang="la">Idem etiam de canone concilii <persName>Gangrensis</persName> et <persName>Laodicei</persName> et synodi VI. dicendum.</s>
					<s n="27" xml:lang="la">A libertate, in qua hactenus stetimus, discedere servitutis autoramentum quoddam esse iudicamus.</s>
					<s n="28" xml:lang="la">Neque hic nos rixati sumus, non odiose contendimus, acerbas contentiones semper fugimus, amicas consultationes quaerimus; lupis non cedimus, sed coacti et pulsi loco inviti et gementes discedimus.</s>
					<s n="29" xml:lang="la">Fratres et episcopos domino suo stare et cadere permittimus: eandem erga nos aequitatem submississime, at frustra, petimus.</s>
					<s n="30" xml:lang="la">In ritibus nihil est liberum: nec ad hoc a nobis regia maiestas irritata est, sed aliorum suasu inducta est: ut nunc demum non, quod ecclesiae expedit, sed quod aliquo modo licet, constituatur; et quod omnino impium non est, id sanum et salubre, id sacrosanctum, id ratum habeatur.</s>
					<s n="31" xml:lang="la">Ceremonias et vestes sacerdotum, cum religionis testes et professionis notae sunt, non civiles esse; et ab hostibus omnium consensu mutuo corrogatae, non decorae haberi; et anathemate divino notatae, et piis omnibus invisae, et malis ac infirmis admirabiles, sine quibus nec nos ministros esse nec sacramenta rite administrari credunt; in rebus indifferentibus numerari nec possunt nec debent.</s>
					<s n="32" xml:lang="la">Habebant patres antiqui suas vestes, sed nec episcoporum omnium proprias, nec a laicis distinctas.</s>
					<s n="33" xml:lang="la">Exempla d. <persName>Ioannis</persName> et <persName ref="p18988">Cypriani</persName> singularia sunt.</s>
					<s n="34" xml:lang="la">Sisinius haereticus erat, nec ut laudatus aut nobis imitandus proponitur.</s>
					<s n="35" xml:lang="la">Pallium erat omnium christianorum commune, ut <persName ref="p17746">Tertullianus</persName> in illo libro refert, et tua p[ietas] alibi notavit.</s>
					<s n="36" xml:lang="la"><persName ref="p4541">Chrysostomus</persName> candidae vestis meminit, sed obiter, nec commendat, sed reprehendit; et fueritne sacerdotum an aliorum <persName>Graecorum</persName>, linea aut lanea, alba an munda, nondum constat.</s>
					<s n="37" xml:lang="la">Certe ad populum <placeName>Antiochenum</placeName> ab eodem et ab <persName ref="p4371">Hieronymo</persName> opponitur sordidae, et apud <persName>Blondum</persName> de pallio laneo fit mentio.</s>
					<s n="38" xml:lang="la">Quare ex ambiguo nihil concludi potest.</s>
				</p>
				<p>
					<s n="39" xml:lang="la">Vestium praescriptionem non congruere cum christiana libertate, <persName ref="p467">Bucerus</persName> est testis; qui discrimina vestium propter praesentem abusum in ecclesiis <placeName ref="l830">Anglicanis</placeName>, propter pleniorem declarationem detestationis antichristi, propter pleniorem professionem libertatis christianae, propter tollendas inter fratres dissensiones, omnino tollenda esse censuit: his enim verbis ille usus est in epistola ad d. <persName ref="p8041">a Lasco</persName>, qui totus noster fuit.</s>
					<s n="40" xml:lang="la">Itaque hinc grave scandalum oriri, et aedificationem impediri, manifestum est.</s>
					<s n="41" xml:lang="la">Cedendum quidem est tempori, sed ad tempus: sic ut progrediamur semper, regrediamur nunquam.</s>
					<s n="42" xml:lang="la">Absit, ut nos vel schismata in ecclesia altercando odiosius seramus, vel fratribus nos hostiliter opponendo <persName>Camerinam</persName> moveamus.</s>
					<s n="43" xml:lang="la">Absit (optime <persName ref="p495">Bullingere</persName>) ut res natura indifferentes impietatis damnemus: absit, ut sub scandalo nostras affectiones contegamus, vel ex<foreign xml:lang="el">φιλονεικία</foreign> conscientiam faciamus.</s>
					<s n="44" xml:lang="la">Haec fex et fermentum papisticum (nobis crede) omnis dissensionis est seminarium: illud tolli et sempiterna oblivione obrui ac sepeliri cupimus, ne ulla extent antichristianae superstitionis vestigia.</s>
					<s n="45" xml:lang="la">In papatu primatus et supercilium semper nobis displicuerunt: et tyrannis in ecclesia libera placebit?</s>
					<s n="46" xml:lang="la">Libera synodus apud christianos controversiarum nodos hactenus solvit: cur nunc ad unius aut alterius arbitrium referentur omnia?</s>
					<s n="47" xml:lang="la">Ubi haec votorum et vocum regnat libertas, ibi valet et viget veritas.</s>
				</p>
				<p>
					<s n="48" xml:lang="la">Breviter sic habeto, reverende pater, haec nobis potissimum fidem facere, authoritatem scripturarum, simplicitatem ministerii Christi, puritatem ecclesiarum primarum et optimarum, quae brevitatis studio commemorare supersedemus.</s>
					<s n="49" xml:lang="la">Ex altera vero parte, legem nullam, nullum decretum generale vel dei optimi maximi, vel repurgatae alicuius ecclesiae, vel universalis concilii (quae <persName ref="p18700">Augustini</persName> regula est,) legere nobis hactenus contigit vel audire.</s>
					<s n="50" xml:lang="la">Praeterea illud comperimus, haec quae adducta sunt hactenus exempla particularia esse, et universalia non confirmare.</s>
					<s n="51" xml:lang="la">Ad haec statuimus, non quicquid est licitum ullo modo, obtrudendum; sed quod ecclesiam aedificat omni modo, esse introducendum; nec quod alicui licet, id statim licere omnibus.</s>
					<s n="52" xml:lang="la">Doctrinam castam et incorruptam (deo sit laus!) habemus; in cultu, religionis parte non infima, cur claudicabimus?</s>
					<s n="53" xml:lang="la">cur mancum Christum potius, quam totum, quam purum ac perfectum, recipimus?</s>
					<s n="54" xml:lang="la">Cur a papistis hostibus, et non a vobis fratribus, reformationis exempla petimus?</s>
					<s n="55" xml:lang="la">Eadem est nostrarum ecclesiarum confessio; eadem doctrina et fidei ratio: cur in ritibus et ceremoniis tanta dissimilitudo, tanta diversitas?</s>
					<s n="56" xml:lang="la">Signatum idem: cur signa adeo variant, ut dissimilia vestris, similia papisticis existant?</s>
					<s n="57" xml:lang="la">Idem dux et imperator Christus: cur in ecclesiis nostris vexilla hostilia eriguntur?</s>
					<s n="58" xml:lang="la">quae si homines dei, si ullo zelo praediti essemus, iamdudum detestati et demoliti fuissemus.</s>
					<s n="59" xml:lang="la">Nos de episcopis semper optime sensimus: illorum fastum candide interpretati sumus: cur nos, olim crucem cum ipsis exosculantes, et nunc eundem Christum praedicantes, idem iugum suavissimum una ferentes, ferre non possunt?</s>
					<s n="60" xml:lang="la">cur in carceres coniiciunt?</s>
					<s n="61" xml:lang="la">cur propter vestem persequuntur?</s>
					<s n="62" xml:lang="la">cur victu ac bonis spoliant?</s>
					<s n="63" xml:lang="la">cur libris publice traducunt?</s>
					<s n="64" xml:lang="la">cur causam malam posteritati edito scripto commendant?</s>
					<s n="65" xml:lang="la">Verterunt etiam in idioma nostrum schedulas aliquot d. <persName ref="p467">Buceri</persName>, <persName ref="p8111">P. Martyris</persName>, et nunc tuas privatas ad nos literas nobis invitis et insciis in publicum emiserunt.</s>
					<s n="66" xml:lang="la">Unde dum suam causam agunt, suum honorem vendicant, nec ecclesiae nostrae, nec fratribus suis, nec dignitati tuae, nec seculo alteri consulunt.</s>
				</p>
				<p>
					<s n="67" xml:lang="la">Quo autem p[aternitas] tua intelligat, non levem aut ludicram, sed magni ponderis esse controversiam; nec de pileo solum aut superpelliceo certari, sed de re gravissima nos conqueri; stipulas aliquot et quisquilias papisticae religionis mittimus, ex quibus facile, quae est tua prudentia, reliqua coniicias; et remedium aliquod, quae est tua pietas, primo quoque tempore excogites.</s>
					<s n="68" xml:lang="la">Oramus autem dominum nostrum Iesum Christum, ut hos tumultus et turbas consopiat, gloriam suam asserat, operarios in vineam extrudat, quo messis laeta et uberrima proveniat.</s>
					<s n="69" xml:lang="la">Teque oramus, ut consilio paterno, scripto publico, literis privatis agas, satagas, facias, efficias, ut vel haec mala tollantur, vel boni viri, nondum persuasi, tolerentur; ne quos doctrinae firmissimum vinculum copulavit, ceremonia Romana disiungat.</s>
				</p>
				<p>
					<s n="70" xml:lang="la" ana="salute">Salutem dicas <persName ref="p8011">Gvaltero</persName>, <persName ref="p8442">Symlero</persName>, <persName ref="p1884">Lavatero</persName>, <persName ref="p3988">Wolphio</persName>, dominis colendis, quibuscum si contuleris, et nobis et ecclesiae universae gratissimum feceris.</s>
					<s n="71" xml:lang="la">D[ominus] Iesus suo tugurio, vestro <placeName ref="l587">Tyguro</placeName>, benedicat!</s>
					<s n="72" xml:lang="la">Iulii anno 1566.</s>
				</p>
				<p>
					<s n="73" xml:lang="la">Haec paucis et raptim, et non tam respondendi quam admonendi causa: quae in hanc sententiam dici possent, infinita sunt.</s>
					<s n="74" xml:lang="la">Tu nunc non quid fiat aut fieri possit, sed quid fieri debeat, pronuncia.</s>
				</p>
				<p>
					<s n="75" xml:lang="la">Tuae paternitatis studiosissimi, <persName ref="p1690">Laurentius Humfredus</persName>, <persName ref="p2866">Tho. Sampson</persName>.</s>
				</p>
				<p>
					<s n="76" xml:lang="la"><foreign xml:lang="de">Das folgende</foreign> - truncatus...</s>
				</p>
				<p>
					<s n="77" xml:lang="la"><pb type="scan" next="E__II__369,148c"/>Aliquot maculę, quae in ecclesia <placeName ref="l830">Anglicana</placeName> adhuc haerent:</s>
					<s n="78" xml:lang="la">1. In precibus publicis etsi nihil impurum, est tamen species aliqua superstitionis papisticae.</s>
					<s n="79" xml:lang="la">Quod non modo in matutinis et vespertinis, sed in sacra etiam coena, videre est.</s>
					<s n="80" xml:lang="la">2. Praeter musicae sonos fractos et exquisitissimos, organorum usus in templis invalescit.</s>
					<s n="81" xml:lang="la">3. In administratione baptismi, minister infantem alloquitur: eius nomine sponsores, parente absente, de fide, de mundo, carne, diabolo deserendo respondent: baptizatus cruce signatur.</s>
					<s n="82" xml:lang="la">4. Mulierculis etiam domi baptizandi potestas facta est.</s>
					<s n="83" xml:lang="la">5. In coena dominica sacrae vestes, nempe copa et superpelliceum, adhibentur: communicantibus genuflexio iniungitur: pro pane communi placentula azima substituitur.</s>
					<s n="84" xml:lang="la">6. Extra templum, et ministris in universum singulis, vestes papisticae praescribuntur: et episcopi suum lineum, (rochetum vocant,) gestant; et utrique pileos quadros, liripippia, togas longas, a papistis mutuo sumptas, circumferunt.</s>
					<s n="85" xml:lang="la">7. De nervo autem religionis, disciplina, quid dicemus?</s>
					<s n="86" xml:lang="la">Nulla est, nec habet suam virgam ecclesia nostra; nulla censura exercetur.</s>
					<s n="87" xml:lang="la">8. Coniugium ministris ecclesiae publicis regni legibus concessum et sancitum non est; sed eorum liberi a nonnullis pro spuriis habentur.</s>
					<s n="88" xml:lang="la">9. Solemnis desponsatio fit more rituque papistico per annulum.</s>
					<s n="89" xml:lang="la">10. Mulieres adhuc cum velo purificantur.</s>
					<s n="90" xml:lang="la">11. In regimine ecclesiastico multa antichristianae ecclesiae vestigia servantur.</s>
					<s n="91" xml:lang="la">Ut enim olim <placeName ref="l425">Romae</placeName> in foro papae omnia fuerunt venalia: sic in metropolitani curia eadem fere omnia prostant; pluralitates sacerdociorum; licentia pro non residendo, pro non initiando sacris, pro esu carnium diebus interdictis, et in quadragesima, quo etiam tempore, nisi dispensetur et numeretur, nuptias celebrare piaculum est.</s>
					<s n="92" xml:lang="la">12. Ministris Christi libera praedicandi potestas adempta est: qui iam concionari volunt, hi rituum innovationem suadere non debent; sed manus subscriptione caeremonias omnes approbare coguntur.</s>
					<s n="93" xml:lang="la">13. Postremo, articulus de spirituali manducatione, qui disertis verbis oppugnabat et tollebat realem praesentiam in eucharistia, et manifestissimam continebat veritatis explanationem, <persName ref="p3207">Eduardi VI.</persName> temporibus excusus, nunc apud nos evulgatur mutilatus et truncatus.</s>
					<s n="94" xml:lang="la">[...].</s>
				</p>
				<p>
					<s n="95" xml:lang="la">D. <persName ref="p495">Henrico Bullingero</persName>, ecclesiae <placeName ref="l587">Tigurinae</placeName> ministro fidelissimo et doctissimo, d in Christo nobis colendo.</s>
				</p>
			</div>
		</body>
	</text>
</TEI>