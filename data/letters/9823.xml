<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9823" type="Brief" source="TUSTEP" n="44090">
	<teiHeader xml:lang="de">
		<fileDesc>
			<titleStmt>
				<title subtype="file">Jakob Monau / Genf an Heinrich Bullinger, 28. Oktober 1574</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 368,670-673</idno>
					</msIdentifier>
					<msContents>
						<msItem>
							<incipit>Si de tua excellente pietate, humanitate et sapientia dubitarem aut de illa non omnia et certissima mihi pollicerer</incipit>
							<textLang>fr</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9823">
				<correspAction type="sent">
					<persName ref="p2131" cert="high"/>
					<placeName ref="l167" cert="high"/>
					<date when="1574-10-28" cert="high"/>
				</correspAction>
				<correspAction type="received">
					<persName ref="p495" cert="high"/>
				</correspAction>
			</correspDesc>
			<langUsage>
				<language ident="fr" usage="6">Französisch</language>
				<language ident="la" usage="994">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!9823!Autograph!00%20E_II_368__S__670_.tif/full/max/0/default.jpg" n="1"><desc subtype="path">9823/Autograph/00 E_II_368__S__670_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!9823!Autograph!01%20E_II_368__S__671_.tif/full/max/0/default.jpg" n="2"><desc subtype="path">9823/Autograph/01 E_II_368__S__671_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!9823!Autograph!02%20E_II_368__S__672_.tif/full/max/0/default.jpg" n="3"><desc subtype="path">9823/Autograph/02 E_II_368__S__672_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!9823!Autograph!03%20E_II_368__S__673_.tif/full/max/0/default.jpg" n="4"><desc subtype="path">9823/Autograph/03 E_II_368__S__673_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Salve plurimum, reverende pater.</s>
					<s n="2" xml:lang="la">Si de tua excellente pietate, humanitate et sapientia dubitarem aut de illa non omnia et certissima mihi pollicerer, pluribus nunc verbis uterer in excusatione istius mei facti, quod videlicet ad te, virum praestantissimum nec tam canis quam meritis reverendum, ego, homo obscurus et vix etiam de nomine tibi notus, nisi quatenus apud te illius mentionem fecerunt amici mei Noribergenses, scribere tuisque longe gravissimis occupationibus hoc illiteratissimo literarum sermone obstrepere audeo.</s>
					<s n="3" xml:lang="la">Verum, ut dixi, ista a me fieri non puto esse necesse; itaque te solum rogo, ut, quod facturum te certo scio, istud factum ab homine nec malo nec impio, et qui te summo amore complectitur summaque reverentia colit, in optimam partem accipere et me hactenus quidem ignotum, deinceps vero inter eos, qui tibi non volunt ignoti esse, numerare deque me omnia ea, quae tui observantissimus omni et loco et tempore praestare potest, tibi indubitate promittere velis.</s>
					<s n="4" xml:lang="la">Haec postquam veluti praefatus sum, sed ex animo praefatu sum, ad ipsam me converto epistolam teque, ut eam libenter velis cognoscere, valde peto.</s>
					<s n="5" xml:lang="la">Ego ab ineunte aetate studiosissimus fui nominis tui clarissimi, idque, cum secundum <persName ref="p4543">Ciceronem</persName> omne, quod excellit, iustam habet venerationem, ob plurimas et maximas causas, quarum recitationem, ne nimis sim prolixus, hic omitto, magni feci.</s>
					<s n="6" xml:lang="la">Tua quoque scripta, quibus rempublicam christianam partim docendo partim contra lupos et mercenarios proeliando, mirabiliter ornasti et propter quae illa te aliquando recipiet in aeterna tabernacula, diligenter et cum summo fructu legi, atque inter summa vota mea hoc semper fuit, ut aliquando dei beneficio mihi concedi posset venerandos tuos canos intueri et exosculari.</s>
					<s n="7" xml:lang="la">Id vero cum adhuc quidem nondum mihi contigerit, non potui tamen aliter facere, quin animo meo tui cupidissimo morem gererem et ut desiderium meum ista veluti scriptione lenirem, spem concipiens certissimam te haec omnia in optimam partem accepturum et erga me deinceps, sive abfuero a te sive etiam aliquando te salutavero coram (quod utinam mihi contingat) paterno animo futurum et hunc mihi ostensurum esse.</s>
					<s n="8" xml:lang="la">Qua de re nihi[l] addo praeterea, ne de humanitate tua dubitare et, quod verbis tribui, nunc re ipsa ademisse videar.</s>
					<s n="9" xml:lang="la">Caeterum mitto ad te his literis inclusam schedulam, in qua consignavi nomina aliquot libellorum partim a te partim a d. <persName ref="p8049">Vadiano</persName> p[raeclarae] m[emoriae] editorum, cumque omnia prodierint ex urbis vestrae officina, peto a te magnopere, ut istic alicui harum rerum perito negotium dare velis, qui hos libellos (siquidem eos alibi non potero invenire), quanta potest diligentia, cura et labore, meo tamen sumptu, conquirat.</s>
					<s n="10" xml:lang="la">Certe beneficium mihi praestiteris istiusmodi, pro quo nunquam potero dignas aut quales maxime velim gratias agere.</s>
					<s n="11" xml:lang="la">Tuorum scriptorum lectione et delector mirifice et erudior cum maximo fructu; sed desunt mihi hi, quorum nomina consignavi, ac valui quidem nulla circumitione usus hos a te potius autore quam a quoquam alio petere, ut mei voti eo melius atque rectius fieri possim particeps.</s>
					<s n="12" xml:lang="la">Quod ad libellos domini <persName ref="p8049">Vadiani</persName>, vere tibi possum affirmare istos titulos, cum primum eos in bibliotheca Simleri legerem, ita mihi arrisisse et tanquam philtron aliquod ima mei animi penetralia occupasse, ut nunquam mihi videar, dum vivo, conquieturus, nisi eorum fiam particeps.</s>
				</p>
				<p>
					<s n="13" xml:lang="la">Quid enim, quaeso, dici potest de isto infelici certamine, de quo tam implacabiles sunt in ecclesiis nostris lites, quod in his <persName ref="p8049">Vadianicis</persName> libris reperiri posse tituli isti tam pii et docti non satis indicent?</s>
					<s n="14" xml:lang="la">Tum vero inprimis hoc magnum est, quod monstrant, quis fuerit aetate apostolica caenae dominicae ritus, quam diu ille durarit, quomodo et a quibus postea aetate sequenti ab aliis aliter corruptus et depravatus sit etcaetera.</s>
					<s n="15" xml:lang="la">Haec profecto, ut ita loquar, historica doctrina multos praestantissimos viros partim sola in viam veritatis a opinionibus praeconceptis et erroribus inveteratis reduxit, partim, ut hac quasi admoniti et de alto somno excitati deinceps ipsa dogmatica scripta rectius legerent et, quid rei sit, intelligerent, effecit.</s>
					<s n="16" xml:lang="la">Magno proinde et plane immortali ac divino beneficio et me et multos alios certe bonos viros afficies, mi reverende pater, si istos tuos et d. <persName ref="p8049">Vadiani</persName> libellos quocunque tandem modo emi curaveris mihique comparaveris.</s>
					<s n="17" xml:lang="la">Coemptos in fasciculum colligatos et probe munitos, quando recte et tuto poteris, <placeName ref="l361">Noribergam</placeName> vel ad d. <persName ref="p8084">Herdesiam</persName> vel d. <persName ref="p850">Dornhoferum</persName>, summos et viros et amicos meos, ut ipsi eos in meum usque adventum asservent, mittas, qua de re propediem ad illos scribam.</s>
					<s n="18" xml:lang="la">Quicquid impensum fuerit vel in libros vel in operas eorum, qui hos conficiunt, ego laeto animo et bona fide liberalissime solvam.</s>
					<s n="19" xml:lang="la">Velim, tibi plane persuadeas hoc beneficium rectissime collocatum iri.</s>
					<s n="20" xml:lang="la">Accepi his ipsis diebus a quodam magno in <placeName ref="l822">Germania</placeName> viro literas, qui de his <persName ref="p8049">Vadianicis</persName> libris mecum egit, ita videlicet et praedicando titulos et, ut aliquando legere eos possit, optando meamque operam, quantam hac in parte praestare possem maximam, flagitando, ut nihil supra.</s>
					<s n="21" xml:lang="la">Quae sane res effecit, ut, quod iam ante destinaveram animo meo, nunc etiam multo cupidius et prolixius facerem.</s>
					<s n="22" xml:lang="la">Vides, mi reverende pater, quae nunc sint tempora et quae calamitas sit apud <placeName ref="l749">Saxones</placeName> quaeque mala ex hac tragoedia toti <placeName ref="l822">Germaniae</placeName> incumbant.</s>
				</p>
				<p>
					<s n="23" xml:lang="la">Ausim autem tibi hoc nomine confirmare nullo unquam tempore apud eos plures fuisse repertos, qui tam cupidi sint cognoscendae veritatis quam hoc ipso tempore.</s>
				</p>
				<p>
					<s n="24" xml:lang="la">Itaque incredibile est, quanto desiderio efflagitetur et quam omnibus manibus teratur liber ille Exegeseos a Curaeo, populare meo, scriptae, etiamsi illius usus interdictus sit in terris ducis <placeName ref="l749">Saxo[nici]</placeName>.</s>
					<s n="25" xml:lang="la">Ita videlicet domino placet ostendere sapientiam suam occultam.</s>
					<s n="26" xml:lang="la">Vos istic, quibus potestis modis, nostros adiuvate, tangatque vos miseratio eorum, qui non putantur firmissime stetisse, et tentate mirum quod remedium a vobis possit ad ista mala adferri.</s>
					<s n="27" xml:lang="la">Sed tandem facio finem istius meae epistolae magis prolixae quam scitae et forsan contra omne decorum scriptae; video enim me non habuisse eam rationem tuae et aetatis et tuarum occupationum, quam debui.</s>
					<s n="28" xml:lang="la">Tu ignosces meae erga te benevolentiae coniunctae cum perpetua observantia atque fide.</s>
					<s n="29" xml:lang="la">Haec enim profecto sola res me prolixum fecit.</s>
				</p>
				<p>
					<s n="30" xml:lang="la">Si quid rescribere velles, certe hoc mihi maximum esset et gratissimum; literas tuas ad dominum <persName ref="p8033">Bezam</persName> aut d. <persName>Claudo Scheuffelin</persName> <placeName ref="l167">Genevensi</placeName> tradi cures; ita enim certissime accipiam.</s>
					<s n="31" xml:lang="la">Cogito hanc hyemem transigere <placeName ref="l167">Genevae</placeName>, quo nuper ex <placeName ref="l834">Italia</placeName> redux per dei gratiam appuli.</s>
					<s n="32" xml:lang="la" ana="salute">Hinc discedens, cum in <placeName ref="l822">Germaniam</placeName> meam redeundum erit, deo iuvante iter meum, si ullo modo potero, ita instituam, ut vos istic salutem.</s>
					<s n="33" xml:lang="la" ana="salute">Deum precor, ut tibi viridem et longaevam senectam concedere ad salutem et bonum ecclesiae suae velit iuxta promissionem Psalmi: "Plantati in domo domini etiam in senectu virides erunt."</s>
					<s n="34" xml:lang="la">Iterum iterumque precor, ut me tibi habeas commendatissimum.</s>
				</p>
				<p>
					<s n="35" xml:lang="la" ana="farewell">Bene vale, mi pater, et aliquid, si potes per negotia tua, ad hominem tui observantissimum et studiosissimum rescribe.</s>
				</p>
				<p>
					<s n="36" xml:lang="la"><placeName ref="l167">Genevae</placeName> ex musaeo meo, quod est in aedibus d. <foreign xml:lang="fr">madame de <placeName ref="l2770">Normandie</placeName> en la place de <placeName>St. Pierre</placeName></foreign>, 28. octobris 1574.</s>
				</p>
				<p>
					<s n="37" xml:lang="la">Tuam reverendam dignitatem omni reverentia colens <persName ref="p2131">Iacob[us] Monaw</persName>, <placeName ref="l449">Silesius</placeName> subscripsit.</s>
				</p>
				<p>
					<s n="38" xml:lang="la">Si licet, mi pater, rescribe et ignosce, quod non scripsi brevius et accuratius.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>