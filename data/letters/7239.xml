<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7239" type="Brief" source="TUSTEP" n="37102">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur AN [Heinrich Bullinger], 23. September 1567</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2023"/>
			</publicationStmt>
			<sourceDesc>
				<bibl type="transcription">Vorläufige Transkription der HBBW-EditorInnen</bibl>
				<bibl type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="a94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="l587">Zürich</settlement>
						<institution>Staatsarchiv</institution>
						-->
						<repository ref="a94"/>
						<idno subtype="Autograph">E II 376,127</idno>
					</msIdentifier>
					<msContents>
						<msItem>
							<incipit>Accepimus literas tuas ... quibus et nostras et alienas redditas esse intelleximus</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 30f E, Nr. 34</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7239">
				<correspAction type="sent">
					<persName ref="p8016" cert="high">
						<!--
						<surname cert="high">Egli (Iconius, Götz)</surname>
						<forename cert="high">Tobias</forename>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
						-->
					</persName>
					<placeName source="l98" cert="high"><orig>Chur</orig></placeName>
					<date when="1567-09-23" cert="low"/>
				</correspAction>
				<correspAction type="received">
					<persName ref="p495" cert="low">
						<!--
						<surname cert="low">Bullinger</surname>
						<forename cert="low">Heinrich</forename>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
						-->
					</persName>
				</correspAction>
				<correspContext>
					<ref type="next_chronologically" target="file7240"/>
					<ref type="prev_chronologically" target="file7238"/>
					<ref type="next_correspondence" target="file7248"/>
					<ref type="prev_correspondence" target="file7207"/>
					<ref type="next_correspondence_request" target="file7251"/>
					<ref type="prev_correspondence_request" target="file7207"/>
					<ref type="next_correspondence_reaction" target="file7248"/>
					<ref type="prev_correspondence_reaction" target="file7201"/>
					<ref type="next_same_sender" target="file7251"/>
					<ref type="prev_same_sender" target="file7207"/>
					<ref type="next_same_addressee" target="file7240"/>
					<ref type="prev_same_addressee" target="file7234"/>
					<ref type="next_with_sender_as_addressee" target="file7251"/>
					<ref type="prev_with_sender_as_addressee" target="file7207"/>
					<ref type="next_with_addressee_as_sender" target="file7240"/>
					<ref type="prev_with_addressee_as_sender" target="file7234"/>
				</correspContext>
			</correspDesc>
			<langUsage>
				<language ident="de" usage="2">Deutsch</language>
				<language ident="la" usage="998">Latein</language>
			</langUsage>
		</profileDesc>
		<revisionDesc status="abgeschlossen">
			<change>setup/validation</change>
		</revisionDesc>
	</teiHeader>
	<facsimile>
		<graphic xml:id="img1" url="https://iiif.bullinger-digital.ch/iiif/3/7239%2FAutograph%2F00%20E_II_376__fol__127_r_.tif/full/max/0/default.jpg" n="1"><desc subtype="path">7239/Autograph/00 E_II_376__fol__127_r_.tif</desc></graphic>
		<graphic xml:id="img2" url="https://iiif.bullinger-digital.ch/iiif/3/7239%2FAutograph%2F01%20E_II_376__fol__127_v_.tif/full/max/0/default.jpg" n="2"><desc subtype="path">7239/Autograph/01 E_II_376__fol__127_v_.tif</desc></graphic>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepimus literas tuas, amplissime pater, quibus et nostras et alienas redditas esse intelleximus.</s>
					<s n="3" xml:lang="la" type="auto">Hodie vero, cum d. Pontisellae mihi amicissimo privata quaedam sint negocia et in foenisecio a schola et studiis nonnihil avocetur, respondendi officium mihi iniunxit.</s>
					<s n="4" xml:lang="la" type="auto">Primo ergo maximas tibi gratias agimus pro tam insigni et paterna ergo nos benevolentia, qua semper impelleris ad mutuum literarum officium, cum tamen nescii non simus, quanti negociorum procellis perpetuo obruaris.</s>
					<s n="5" xml:lang="la" type="auto">Utinam facultas nobis esset vel hoc beneficii decenter referendi.</s>
					<s n="6" xml:lang="la" type="auto">Scribam tuo nomine ad d. Fridericum omnia diligentissime atque eo diligentius, quo tuas ipse avidius exspectat.</s>
					<s n="7" xml:lang="la" type="auto">Dolemus indies novos pacis turbatores exoriri.</s>
					<s n="8" xml:lang="la" type="auto">Si Galli intestino sanguine non satis sunt inebriati, audiant Crucianum crucis Christi osorem; speramus autem se tale vulnus ab istis carnalibus accepisse, ut de integro cum deo optimo maximo in arenam descendere<note xml:id="fn1" type="footnote" n="1"><bibl>Adagia</bibl> 1, 9, 83 (<bibl>ASD</bibl> II/2 396, Nr. 883).</note> non volupe illis sit futurum, maxime cum istud vulnus callum non tantum obduxerit, quin seditio facile possit recrudescere.</s>
				</p>
				<p>
					<s n="9" xml:lang="la" type="auto">Ex Italia hisce diebus ad nos venit d. Zanchi consobrinus, Pluriensis pastor, vir doctus et pius, qui affirmat, et per alios etiam confirmatur, Turcam severissime petere a Venetis regnum Cypri praetendens nescio quid iuris et christicolarum contra se suosque in hoc regno comoditatis et praesidii.</s>
				</p>
				<p>
					<s n="10" xml:lang="la" type="auto">Existimat etiam Venetos foedus ambituros cum Rhaetis vicinis.</s>
					<s n="11" xml:lang="la" type="auto">Rettulit insuper historiam quandam cardinalis Mediolanensis, quam scripto consignare iussi, ut ad te mittatur.</s>
					<s n="12" xml:lang="la" type="auto">Quod attinet causam episcopi nostri, non puto quicquam te latere, sed abunde per d. Fridericum, ut se haberet, esse edoctum.</s>
					<s n="13" xml:lang="la" type="auto">At male audit apud plaerosque episcopus propter astum etiam et clandestinas scriptiones, quibus Helvetios insciis reliquis arbitris quotidie replet et exasperat.</s>
					<s n="14" xml:lang="la" type="auto">Non ita colonos Rhoetos subiugabit, quin potius eo modo, quo incoepit, brevi rusticos contra se incitabit omnes, ut periculum sit, ne ex improviso obruatur ab illis.</s>
					<s n="15" xml:lang="la" type="auto">Certe domini consules et maxime Ambrosius iussit, ut haec ad te perscriberem, quo tua authoritate apud amplissimos d. consules urbis vestrae benigne intercedas eosque moneas, ne partiales episcopi literas, quas temere partibus adversis insciis atque invitis mittit, tanto favore amplexentur, ut durior semper responsio hinc inde magistratui sit exspectanda.</s>
					<s n="16" xml:lang="la" type="auto">Equidem principes nostri parum boni sibi pollicentur a quibusdam.</s>
					<s n="17" xml:lang="la" type="auto">Mirum tamen, si qui essent, qui propter monachum unum bellum et nescio qualem vim minarentur.</s>
					<s n="18" xml:lang="la" type="auto">In reliquis rebus, quae religionem spectant, videtur nobis episcopus satis tolerabilis; semper latitat, multum studet, liberalitate sua nullum nobis abstrahit.</s>
					<s n="19" xml:lang="la" type="auto">Modo non mutet pilos tantum et non animum!</s>
					<s n="20" xml:lang="la" type="auto">Plandulus inprimis est erga me et nihil non beneficii, modo petam, per suos offert.</s>
				</p>
				<p>
					<s n="21" xml:lang="la" type="auto">Sed videndum, quis et cui etc.</s>
				</p>
				<p>
					<s n="22" xml:lang="la" type="auto">Resalutant te omnes officiosissime, quos salutare in mandatis dedisti, scilicet d. consules, d. Carolus etc., qui omnes heri in coena nobiscum fuere.</s>
					<s n="23" xml:lang="la" type="auto">Vale, humanissime pater et columen totius ecclesiae splendidissimum.</s>
				</p>
				<p>
					<s n="24" xml:lang="la" type="auto">Ocyus Curiae 1567. 23. septembris.</s>
				</p>
				<p>
					<s n="25" xml:lang="la" type="auto">Quaeso, si quando d. Leonardus Ernius<note xml:id="fn2" type="footnote" n="2">Pfr. Leonhard Erni in Fehraltorf (vgl. Verzeichniß des Geschlechts der Bullinger, S. 111).</note> ad vos venerit, eum meo nomine salutare digneris; prae cęteris enim amicissimus mihi fuit semper, et quidem ad officium scribendi illum exhortarer, si mei memoria apud illum non exaruisset.</s>
				</p>
				<p>
					<s n="26" xml:lang="la" type="auto">Vale denuo tibique nos misellos paterne semper habe commendatos, quaeso.</s>
					<s n="27" xml:lang="la" type="auto">Tuus ad omnia paratissimus Tobis Eglius.</s>
				</p>
				<p>
					<s n="28" xml:lang="la" type="auto">Amplissimo viro d. m. Hennrico Bullingero, ecclesiae Tigurinae parocho clarissimo et fidelissimo, domino suo colendissimo patrique charissimo.</s>
					<s n="29" xml:lang="de" type="auto">Zürich.</s>
				</p>
			</div>
		</body>
	</text>
</TEI>