<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9776" type="Brief" source="TUSTEP" n="44075">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Haller d.J.] / [Bern] an Heinrich Bullinger, 20. August 1574</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="b45" n="44075" type="transcription"/>
				<bibl ref="b45" n="44075" type="footnotes"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 370,509 f.</idno>
					</msIdentifier>
					<msContents>
						<msItem>
							<incipit>Iam pridem libenter respondissem tuis ... tuas que has tibi remisissem; sed certis hactenus destitutus fui nunciis</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9776">
				<correspAction type="sent">
					<persName ref="p8018" cert="low"/>
					<placeName ref="l41" cert="low"/>
					<date when="1574-08-20" cert="high"/>
				</correspAction>
				<correspAction type="received">
					<persName ref="p495" cert="high"/>
				</correspAction>
			</correspDesc>
			<langUsage>
				<language ident="la" usage="95">Latein</language>
				<language ident="de" usage="905">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!9776!Autograph!00%20E_II_370__fol__509_r_.tif/full/max/0/default.jpg" n="1">
				<desc subtype="path">9776/Autograph/00 E_II_370__fol__509_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!9776!Autograph!01%20E_II_370__fol__509_v_.tif/full/max/0/default.jpg" n="2">
				<desc subtype="path">9776/Autograph/01 E_II_370__fol__509_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!9776!Autograph!02%20E_II_370__fol__510_r_.tif/full/max/0/default.jpg" n="3">
				<desc subtype="path">9776/Autograph/02 E_II_370__fol__510_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!9776!Autograph!03%20E_II_370__fol__510_v_.tif/full/max/0/default.jpg" n="4">
				<desc subtype="path">9776/Autograph/03 E_II_370__fol__510_v_.tif</desc>
			</graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Iam pridem libenter respondissem tuis, colendissime domine et compater, tuasque has tibi remisissem; sed certis hactenus destitutus fui nunciis neque has libenter obvio cuivis deferendas tradere volui, cum tantum iam ubique fere bonis viris ex eiusmodi literarum transmissionibus creetur periculum.</s>
					<s n="3" xml:lang="la">Missurus autem eram ex consilio d. <persName ref="p8063">Steigeri</persName> proprium ad vos nuncium, nisi senatus hodie cursorem hunc mittere decrevisset.</s>
					<s n="4" xml:lang="de"><foreign xml:lang="la">Causa missionis fuisset eadem, propter quam hic quoque ex parte mittitur,</foreign> von wegen nammlich der schickung der bottschafft zum nüwen küng; dann min herr schultheis <persName ref="p8063">Steiger</persName> ist sorgfeltig darumb und wette gern, das die ein fürgang gwunne, gott geb dann, die <placeName ref="l2453">9 Ort</placeName> schicktind oder nitt, das doch die <placeName ref="l894">4 Stett</placeName> das iren thetind; dann er hoffet, so man glich nitt vil ußrichten, werde doch des künigs gmuͤt und vil anders darus dester bas erkennt werden.</s>
					<s n="5" xml:lang="de">Hatt mir deßhalb befolhen, üch ernstlich darumb ze schriben.</s>
					<s n="6" xml:lang="de">Es hatt wol min herr schultheis <persName ref="p7682">von Mülinen</persName> dem ambasiator zuͦ <placeName ref="l760">Soloturn</placeName> geschriben (mitt dem er gar vil gmeinschafft hatt), an imm zuͦ erkundigen, ob er hoffe, das man etwas fruchtbarlichs werd mögen ußrichten.</s>
					<s n="7" xml:lang="de">Sin bscheid habend wir aber noch nitt vernommen; doch wie glich der falle, meint min herr schultheis <persName ref="p8063">Steiger</persName>, sölle man nitt underlon zuͦ schicken.</s>
					<s n="8" xml:lang="de">Das wölt er gern, das es von den üweren nitt verhinderet, sonder nitt nun bi üch, sonder auch bi den anderen zweijen Stetten, so vil müglich befürderet wurde<note type="margin">dazu a.R.: "Posses hac de re scribere etiam ad d. <persName ref="p8109">Ulmerum</persName>."</note>.</s>
					<s n="9" xml:lang="de">Der bott sott hütt hie weg; er wird aber ufghalten bis an sampstag von wegen, das die anderen Ort ir antwort darzwüschend gen <placeName ref="l587">Zürich</placeName> geben sond.</s>
					<s n="10" xml:lang="de">Deren wurdind min herren gern durch disen botten berichtet.</s>
					<s n="11" xml:lang="de">Vom künig vernemmend wir sonst, das er uff volgenden sontag zuͦ <placeName ref="l1291">Turin</placeName> ankommen sölle.</s>
				</p>
				<p>
					<s n="12" xml:lang="de">Ettlich sagend, er sige schon da und werde deß tags gen <placeName>Camerach</placeName> kommen.</s>
					<s n="13" xml:lang="de">Imm gantzen <placeName ref="l2478">Saphoy</placeName> rüst man sich vast uff inn; ist allem adel gebotten, sich in schwartzer bekleidung gerüstet machen, inn zuͦ empfahen.</s>
				</p>
				<p>
					<s n="14" xml:lang="de">Die alt künigin hatt wellen gen <placeName ref="l301">Leon</placeName> kommen, inn da zuͦ empfahen; weiß aber nitt, was ir fürgfallen, es ist wider abgeschafft, und kumpt nitt.</s>
					<s n="15" xml:lang="de">Zuͦdem ist der <persName ref="p20293">hertzog von Nemours</persName> dahin kon, die künigin zuͦ empfahen; aber was er vernon, er ist angends ufbrochen und uff <placeName ref="l378">Parys</placeName> zuͦ verritten.</s>
					<s n="16" xml:lang="de">Die <placeName ref="l167">Genffer</placeName>, achtet man, werdind dest sicherer sin, das die pestilentz bi inen regiert; hatt inen ein ministrum und den gymnasiarcham hingnon.</s>
				</p>
				<p>
					<s n="17" xml:lang="de">Von unseren lüthen, so zuͦ <placeName ref="l306">Meiland</placeName> gfangen, achten ich, habind ir allen bscheid von m. <persName>Gimperen</persName>, so von <placeName ref="l587">Zürich</placeName> bott übers gebirg gsin, vernon.</s>
					<s n="18" xml:lang="de">Min herren sind der sach hefftig beschwärt.</s>
					<s n="19" xml:lang="de">Die substantz ist, das der <persName>de la Val</persName> und die amiralischen, so hie ligend, mitt unserem botten junker <persName ref="p5839">Wolfgang Meyen</persName> ein oder zwen irer dieneren mitt kostlichen kleinoteren gen <placeName ref="l1187">Lowertz</placeName> und dadannen gen <placeName ref="l306">Meiland</placeName> gschickt, dieselbigen daselbst oder zuͦ <placeName ref="l522">Venedig</placeName> zuͦ verkauffen under dem tittel und nammen ettlicher herren hie, an die dieselben kleinoter durch kauffswys kommen.</s>
					<s n="20" xml:lang="de">Als die gen <placeName ref="l306">Meiland</placeName> kon, ist bald ein verdorbner kauffman und pangkerotierer, so noch vil schuldig, kon und ettlichs deren kleinoteren angsprochen, umb welches der <persName>cardinal von Lutringen</persName> uff ein zyt dem amiral säligen wellen 7000 cronen gen, und anzeigt, wie imm das uff dem meer entroubet sige worden, hatt auch neißwas lampartischen kuntschafft ufbracht ettlicher, die sich bekennt, an den gschirr gearbeitet haben, deßhalb er den verköuffer in recht gfaßet.</s>
					<s n="21" xml:lang="de">Er hatt herren <persName ref="p5839">Meyen</persName> hinder sich gen <placeName ref="l1187">Lowertz</placeName> gschriben, wie es imm gange, derselbig fürgschrifft von den <placeName ref="l862">Eidgnoßen</placeName> ußbracht, auch selb mitt den anderen gen <placeName ref="l306">Meiland</placeName> gritten und den handel dahin bracht, das der ander abgwisen und imm das kleinot zuͦgsprochen.</s>
					<s n="22" xml:lang="de">Daruff herr <persName ref="p5839">Mey</persName> verritten, er aber noch bliben und erst ettliche kostliche roß kaufft, das den <placeName ref="l306">Meilenderen</placeName> verdechtig.</s>
					<s n="23" xml:lang="de">Zuͦdem hatt sin widersacher darzwüschend den handel dem inquisitori anzeigt, der zuͦgfaren und inn und sin gsellen bi nacht überfallen und gefangen.</s>
					<s n="24" xml:lang="de">Daruff die botten wider gschriben, aber vergeben, und ist hiezwüschend der handel minen herren zuͦkon, die auch gar scharpf hinin gschriben; die antwort ist aber nitt widerkon, und sorget man nitt nun des guͦts, sonder vil meh der guͦten lüthen übel, und dörffte die sach wol ein bös spil gen; dann bringt man si nitt us, ist man gesinnet, uff alle Lamparter zuͦ griffen, die stäts in unserem land sind und veh ufkauffend.</s>
					<s n="25" xml:lang="de">Gott behuͤt uns vor übel!</s>
					<s n="26" xml:lang="de">Es hette bald ein bös fhür gen.</s>
				</p>
				<p>
					<s n="27" xml:lang="de">Die <placeName ref="l749">saxische</placeName> tragoedi verdrüßt guͦt lüth übel, und nimpt si wunder, das der churfürst in ein seliche unsinnige kumpt.</s>
					<s n="28" xml:lang="de">Doch hoffend wir, die warheit werde dardurch nur befürderet und dest schinbarer werden.</s>
					<s n="29" xml:lang="de">Turet uns der guͦten lüthen, die also revocierend; aber zwungen eid sind gott leid.</s>
					<s n="30" xml:lang="de"><foreign xml:lang="la">Vir fugiens denuo pugnabit;</foreign> der herr wirt inen, ob gott wil, ein anderen und sterckeren geist geben; darumb ist er ze bitten.</s>
					<s n="31" xml:lang="la"><persName ref="p8063">Steigero</persName> indicavi omnia, qui cum dolore legit.</s>
				</p>
				<p>
					<s n="32" xml:lang="de">Unser <persName>Hasler</persName> (weiß nitt, was er gschmöckt) hatt sich zuͦ <placeName ref="l284">Lyptzg</placeName> dennen gmacht und ist gen <placeName ref="l491">Straßburg</placeName> kon;<note type="misc">zu diesem Abschnitt a.R.: Retine haec tibi, ne mihi quid mali inde enascatur.</note> dadannen hatt er sin testimonium von der universitet <placeName ref="l284">Liptzig</placeName> har gschickt, deßglichen eins von eim doctor daselbst, <persName>Thomingus</persName> genannt, weiß nitt, wär er ist, dem er sine kinder privatim instituiert.</s>
					<s n="33" xml:lang="de">Doch hatt er selche testimonia nitt uns gmeinlich zuͦgschickt, sonder allein sinem patrono d. <persName ref="p8355">Fedmingero</persName>, der damitt umbhin gloffen zum herren <persName>von Dießbach</persName>, der inn sonderlich foviert, und <persName ref="p8063">Steigero</persName>, welchen er auch selb gschriben, wie er sich denn artlich wol insinuieren kan, wiewol ich gemälte herren beed trülich praemoniert han und an <persName ref="p8063">Steigeri</persName> fide nitt dubitieren.</s>
					<s n="34" xml:lang="de">Was er uffbracht, weiß ich nitt.</s>
					<s n="35" xml:lang="de">Mich nimpt aber wunder, was er zuͦ <placeName ref="l491">Straßburg</placeName> thuͦn well, so er inn medicina studieren sol.</s>
					<s n="36" xml:lang="de">Ich gspür wol, das er understat, dem jungen <persName>Blaunero</persName>, so jetzund artium profeßor hie ist, ein bad über zuͦ thuͦn, darumb das uns derselb sine hinderlistigen, fulen arianischen poßen endteckt hatt; dann er mitt imm zuͦ <placeName ref="l284">Liptzig</placeName> gstudiert.</s>
					<s n="37" xml:lang="de">Gott bhuͤte uns und unsere kilchen vor übel!</s>
					<s n="38" xml:lang="de">Die wält ist deß evangeliums und der prediger einmal voll; hettend wir bald andere und etwas nüws, das wär unser sach.</s>
				</p>
				<p>
					<s n="39" xml:lang="de">Umb den jämerlichen schaden der statt <placeName ref="l98">Chur</placeName> ist uns allen von hertzen leid.</s>
					<s n="40" xml:lang="de">Ich han mim herren schultheißen d. <persName ref="p8016">Tobiae</persName> brieff zeigt; der hatt inn hütt für rath bracht.</s>
					<s n="41" xml:lang="de">Ich hoffen, min herren werdind auch thuͦn nach iren ehren.</s>
					<s n="42" xml:lang="de">Gott behuͤte si und uns wyter vor unfal!</s>
				</p>
				<p>
					<s n="43" xml:lang="de">Von <placeName ref="l862">Eidgnoßen</placeName>, die in <placeName ref="l832">Franckrych</placeName> und <placeName ref="l20">Niderland</placeName> zogen, hörend wir nüt eigenlichs.</s>
				</p>
				<p>
					<s n="44" xml:lang="de">Das vernemmend wir, das si in den Lenderen<note xml:id="fn1" type="footnote" n="1">in den drei katholischen Landorten <placeName ref="l781">Uri</placeName>, <placeName ref="l2450">Schwyz</placeName> und <placeName ref="l2469">Unterwalden</placeName> (vgl. <bibl>SI</bibl> III 1298).</note> treffenlich uneins.</s>
					<s n="45" xml:lang="de">Gott weißt, was er darus machen wil.</s>
				</p>
				<p>
					<s n="46" xml:lang="de">So vil mich blanget, thuͦn ich, was ich mag; doch ist es mir ein große hindernuß, das ich nitt wol wandlen mag, muͦß deßhalb mengs underlaßen, dem ich sonst nachkäm.</s>
					<s n="47" xml:lang="de">Aber es gfalt dem herren also; der gebe gnad und krafft üch und mir und allen, dies mitt der warheit meinend.</s>
					<s n="48" xml:lang="de" ana="salute">Min hußfraw lat üch vast grüßen, vorab min herr schultheis <persName ref="p8063">Steiger</persName>, <persName ref="p3659">Mülinen</persName>, <persName ref="p3494">Dießbach</persName>, <persName ref="p20518">Hagenberg</persName>, min spießgsell im podagran, und andere.</s>
					<s n="49" xml:lang="de"><persName ref="p4060">L. Zehender</persName>, landtvogt zuͦ <placeName ref="l1033">Hinderlappen</placeName><note xml:id="fn2" type="footnote" n="2"><placeName ref="l1033">Interlaken</placeName>.</note>, hatt mirs sonderlich befolhen, der kurtzlich bi mir gsin und mir noch gester ein guͦt wildhuͦn gschickt.</s>
					<s n="50" xml:lang="de">Gott wett, ir hettinds!</s>
					<s n="51" xml:lang="de">Aber die hitz lydets nitt, das mans wyter schick.</s>
				</p>
				<p>
					<s n="52" xml:lang="de">Datum den 20. augusti 1574.</s>
				</p>
				<p>
					<s n="53" xml:lang="la"><persName ref="p8018">I[ohannes] Hall[erus</persName>], tuus semper.</s>
				</p>
				<p>
					<s n="54" xml:lang="de">Als ich dises gschriben und uff den botten gwartet, das er die brieff näme, ist er on die brieff hinweg gangen, und do ich ims schicken wil, ist er schon darvon.</s>
					<s n="55" xml:lang="de">Deßhalb ich disen nahin gschickt, ob er inn noch erlouffe, wo nitt, das er gen <placeName ref="l803">Zürich</placeName> gang.</s>
					<s n="56" xml:lang="de">Dem löuffer muͦß sin leviten werden.</s>
				</p>
				<p>
					<s n="57" xml:lang="la">Datum ut supra.</s>
				</p>
				<p>
					<s n="58" xml:lang="la">Clarissimo viro d. <persName ref="p495">Heinrycho Bullingero</persName> seniori, domino meo colendo et compatri charissimo.</s>
				</p>
				<p>
					<s n="59" xml:lang="la"><placeName ref="l803">Tiguri</placeName>.</s>
				</p>
			</div>
		</body>
	</text>
</TEI>