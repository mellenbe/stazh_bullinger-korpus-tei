<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7357" type="Brief" source="TUSTEP" n="38101">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Haller d.J.] / [Bern] an Heinrich Bullinger, zwischen s.d. [August 1568] und s.d. [September 1568]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="45" n="38101" type="transcription"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 370,555</idno>
					</msIdentifier>
					<msContents>
						<msItem>
							<incipit>Nüwer zytungen kumpt uns täglich vil und mancherley zu</incipit>
							<textLang>de</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7357">
				<correspAction type="sent">
					<persName ref="p8018" cert="low"/>
					<placeName ref="l41" cert="low"/>
					<date notBefore="1568-08-01" notAfter="1568-09-30" cert="low"/>
				</correspAction>
				<correspAction type="received">
					<persName ref="p495" cert="high"/>
				</correspAction>
			</correspDesc>
			<langUsage>
				<language ident="de" usage="1000">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t10"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7357!Autograph!00%20E_II_370__fol__555_r_.tif/full/max/0/default.jpg" n="1"><desc subtype="path">7357/Autograph/00 E_II_370__fol__555_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7357!Autograph!01%20E_II_370__fol__555_v_.tif/full/max/0/default.jpg" n="2"><desc subtype="path">7357/Autograph/01 E_II_370__fol__555_v_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Nüwer zytungen kumpt teglich vil und mengerley zuͦ, wie warhafft si aber all, kan ich nitt bestätigen; dann wann man anfacht kriegen nach dem gmeinen sprüchwort, so facht man an...<note type="margin">a.R.: liegen?</note></s>
					<s n="2" xml:lang="de">Doch sind das die gwüßisten, die minen herren uff dise wys zukommen:</s>
				</p>
				<p>
					<s n="3" xml:lang="de">Erstlich so schript ein fürnemmer herr uß <placeName ref="l378">Parys</placeName> dem gubernator von <placeName ref="l301">Leon</placeName> zuͦ (die brieff sind aber nidergleit und abgschriben; davon ist minen herren ein copy zukommen); deren innhalt ist, das der künig in <placeName ref="l832">Franckrych</placeName> an eim ort gelägen<note type="margin">dazu a.R.: "es heißt <placeName ref="l1258">Meaux</placeName>."</note>, deß nam mir aber nitt indenck, allda im warnung zuͦkommen, das ein huffen rüter verhanden, das er sich an sin gwarsamme thuͤge.</s>
				</p>
				<p>
					<s n="4" xml:lang="de">Allda er sich ylends mitt den <placeName ref="l862">Eidgnoßen</placeName> ufgemacht uff <placeName ref="l378">Parys</placeName> zuͦ; als er aber underwegen gsin, sigind imm die rüter begegnet, denen er abgewichen und si durch hilff der <placeName ref="l862">Eidgnoßen</placeName>, die von inen angerennt, ufgehalten, bis der künig darvon kommen.</s>
					<s n="5" xml:lang="de">Der sige darnach den volgenden tag gen <placeName ref="l378">Parys</placeName> kommen, und schript derselbig herr auch, wo der künig die nacht bliben und umb welche stund er des volgenden tags gen <placeName ref="l378">Parys</placeName> kommen; von <placeName ref="l862">Eidtgnoßen</placeName> schript er nitt wyters, dann wie gmeldet und das si darnach auch zuͦ <placeName ref="l378">Parys</placeName> ankommen.</s>
				</p>
				<p>
					<s n="6" xml:lang="de">Derglichen schript der <placeName ref="l832">Frantzos</placeName> zuͦ <placeName ref="l760">Soloturn</placeName> minen herren auch zuͦ, gedenckt sonst keir bsonderen schlacht noch treffens.</s>
					<s n="7" xml:lang="de">Ettlich sagend wol (weiß aber nitt wie gruntlich), der gedachten rüteren hab jeder einen schützen zuͦ fuͦß hinder imm ghan, und nachdem si abgschoßen, habind si sich gwennt; da habind die hinderen auch abgschoßen.</s>
				</p>
				<p>
					<s n="8" xml:lang="de">Ein anderer aber (der mir sonst wol bekant) schript minen herren wytlöuffig, wie das die Hugenoten, wie mans nempt, <placeName ref="l2235">Cales</placeName> innhabind, deßglich das gantz <placeName ref="l2589">Picardy</placeName> ußgenommen allein <placeName ref="l1777">S. Quintin</placeName>.</s>
					<s n="9" xml:lang="de">Item, das der künig gen <placeName ref="l378">Parys</placeName> entrunnen, allda er blägeret, und habind si das waßer <placeName>Sequanam</placeName> unden und oben inn, auch alle mülinen, das inen in der statt nüt mög zuͦ kon, und achte man, si werdinds in wenig tagen eroberen.</s>
					<s n="10" xml:lang="de">Si habind auch (die Hugenoten) <placeName ref="l367">Orliens</placeName> mitt dem sturm eroberet und in 2000 man darvor verloren.</s>
					<s n="11" xml:lang="de">Deßglichen so habind si das gantz <placeName ref="l2772">Delphinat</placeName> inn bis <placeName ref="l1871">Granobel</placeName>.</s>
					<s n="12" xml:lang="de">Item, die papisten uß <placeName ref="l301">Leon</placeName> sigind herab zogen für Viennam, sigind aber darvon abtriben, das si muͤßen wychen, ligind jetz zwüschend <placeName ref="l546">Vienna</placeName> und <placeName>Mascon</placeName>, das die evangelischen auch innhabind.</s>
					<s n="13" xml:lang="de"><placeName ref="l1250">Tolosa</placeName> sige auch ingnon durch den von <placeName>Monluc</placeName>, der im vorigen krieg bäpstisch, jetz aber uff der evangelischen syten sige.</s>
				</p>
				<p>
					<s n="14" xml:lang="de">So ist auch einer hie gsin der tagen, der gesagt, das die evangelischen <placeName ref="l1201">Avinion</placeName> in <placeName ref="l2735">Provintz</placeName> (dem bapst zuͦgehörig) ingenommen habind.</s>
				</p>
				<p>
					<s n="15" xml:lang="de">Item, es wirt gschriben, das ein nüwe embörung in <placeName ref="l640">Flanderen</placeName> sige; dann es sige gantz <placeName ref="l640">Flanderen</placeName> uf wider den <persName ref="p20183">duca de Alba</persName>, darumb das er den von <persName>Egmund und Horn</persName> gerichtet habe; inen standind auch zuͦ die <placeName ref="l830">Engellender</placeName>; die habind den port, so man nempt Hafen de <placeName>Graß</placeName> ingenommen.</s>
					<s n="16" xml:lang="de">Im <placeName ref="l631">Burgund</placeName> ist sonst gwüß, das große rüstung uff das Niderland ist.</s>
				</p>
				<p>
					<s n="17" xml:lang="de">Der <persName ref="p17889">hertzog von Saphoy</persName> hatt einen thesaurier hie, den <persName>Graneri</persName>, so stattschryber zuͦ <placeName>Tonung</placeName> gsin; der zeigt an, das der hertzog sich in der sach neutral well halten; er habe wol etwas pension und vertrag mitt dem künig, das er imm 100 kürißer söll halten, so ers fordere; die hab er gen <placeName ref="l301">Leon</placeName> gschickt, sonst welle er sich wyters nitt bladen.</s>
					<s n="18" xml:lang="de">Er begärt von minen herren ettlich tusend cronen zuͦ enthlenen, wott inen insetzen, das si imm wider gen, damitt er das gält zum land hette; es wirt aber nüt drus dann liebs und guͦts.</s>
					<s n="19" xml:lang="de">Siner rüstung halb aber werdend min herren durch andere anders berichtet, das er nammlich 20 houptlüth bestelt, die ein gwüße zal schützen hie dißit und ein gwüße zal reisiger ennet dem birg uffbringen söllind.</s>
				</p>
				<p>
					<s n="20" xml:lang="de">So sagt man, der <persName ref="p18538">keiser</persName> nemme sich der sach mechtig an in <placeName ref="l822">Tütschland</placeName>, das er die tütschen rüter verhindere, das si nitt in <placeName ref="l832">Franckrych</placeName> kommind.</s>
				</p>
				<p>
					<s n="21" xml:lang="de">Von inen wirt mengerley gesagt, das si schon uff der ban und der künig auch nach tütschen rüteren werbe, item das sich in <placeName ref="l822">Tütschland</placeName> ein groß volk sammle; wir wüßend aber hievon kein eigenschafft.</s>
				</p>
				<p>
					<s n="22" xml:lang="de">Drü roß mitt ytel gold gladen, söllend gen <placeName ref="l760">Solloturn</placeName> kommen sin, ein nüwen ufbruch von <placeName ref="l862">Eidgnoßen</placeName> ufzuͦbringen etc.</s>
				</p>
				<p>
					<s n="23" xml:lang="de">Min herren laßend bi hoher lybsstraff mengklichen verbieten, das nieman sich in disen zug ufbringen laße, sonder sich rüste und uff si warte.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>