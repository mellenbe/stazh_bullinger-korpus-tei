<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8962" type="Brief" source="TUSTEP" n="42113">
	<teiHeader xml:lang="de">
		<fileDesc>
			<titleStmt>
				<title subtype="file">[Johann Konrad Ulmer (von Ulm, ab Ulmis)] / [Schaffhausen] an Heinrich Bullinger / Zürich, 19. Juli 1572</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl source="b45" n="42113" type="transcription"/>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 377,2524</idno>
					</msIdentifier>
					<msContents>
						<msItem>
							<incipit>Remitto ... ut spero, tuto utpote per concives tuos et integra atque sine labe</incipit>
							<textLang>de</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8962">
				<correspAction type="sent">
					<persName ref="p8109" cert="low"/>
					<placeName ref="l441" cert="low"/>
					<date when="1572-07-19" cert="high"><note>1. Karte</note></date>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
				<correspContext>
					<ref type="child" target="file8963"/>
				</correspContext>
			</correspDesc>
			<langUsage>
				<language ident="de" usage="19">Deutsch</language>
				<language ident="el" usage="19">Griechisch</language>
				<language ident="la" usage="962">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!8962!Autograph!00%20E_II_377__fol__2524_r_.tif/full/max/0/default.jpg" n="1">
				<desc subtype="path">8962/Autograph/00 E_II_377__fol__2524_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!8962!Autograph!01%20E_II_377__fol__2524_v_.tif/full/max/0/default.jpg" n="2">
				<desc subtype="path">8962/Autograph/01 E_II_377__fol__2524_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!8962!Autograph!02%20E_II_377__fol__2524_a_v_.tif/full/max/0/default.jpg" n="3">
				<desc subtype="path">8962/Autograph/02 E_II_377__fol__2524_a_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S. D.</s>
					<s n="2" xml:lang="la">Remitto, clarissime vir et pater in domino summe colende, ut spero, tuto utpote per concives tuos et integra atque sine labe, quae communicasti, omnia.</s>
				</p>
				<p>
					<s n="3" xml:lang="la">Habeo autem pro singulis et omnibus gratias summas, praesertim pro iis, quae de <placeName ref="l558">Vitebergensibus</placeName> ad te <persName>Nicodemus</persName> ille tuus scripsit.</s>
					<s n="4" xml:lang="la">Perplacet imprimis docti illius theologi et aliorum de tua censura et oppositionibus iudicium atque sententia.</s>
					<s n="5" xml:lang="la">Utinam multis piis nescio quibus fascinis dementatis facultas eandem censuram attente et considerate legendi et expendendi daretur.</s>
					<s n="6" xml:lang="la">Non enim dubitarem, quin oculos ea purgarent et de nostra doctrina melius sentirent, quam plerique faciunt.</s>
					<s n="7" xml:lang="la">De oratione <placeName ref="l558">Vitebergae</placeName> habita vere dici posse arbitror, quod est in proverbio: <foreign xml:lang="el">ὅπου τις ἀλγεῖ, κεῖσε καὶ τὴν ψεῖρα ἔψει</foreign>.</s>
					<s n="8" xml:lang="la">In tentationibus enim omnia fervent, et vexatio dat intellectum.</s>
					<s n="9" xml:lang="la">Deinde toto pectore oro, ut ipse sanctissimae et orthodoxae veritati patrocinetur et pios veritatisque studiosos a sycophantis eripiat.</s>
					<s n="10" xml:lang="la">Amen.</s>
					<s n="11" xml:lang="la">De <persName ref="p257">Bygelio</persName> quid sentiam, dubius sum, hactenus enim ne verbulum quidem de illo accepi, quid vel agat aut ubinam sit.</s>
					<s n="12" xml:lang="la">Hortabar autem in discessu, ut quam primum de omnibus rescriberet; plerique studiosi parum curant patrones, imo patres potius suos, quod equidem summopere est dolendum.</s>
				</p>
				<p>
					<s n="13" xml:lang="la">Haud potest, mi pater, tibi ignotum esse infoelix certamen de <persName>Paradysio</persName>, cui miris modis inhiant <foreign xml:lang="el">ἄθεοι</foreign> <placeName ref="l2448">Quinquepagici</placeName>, ut eo reducant, honos sit auribus, lupanar spirituale et saeculare.</s>
					<s n="14" xml:lang="la">Quare propter scandalum valde me ea controversia excruciat.</s>
					<s n="15" xml:lang="la">Non ingero me rebus politicis spartam, quam nactus sum, exornare ante omnia studens nec de facultatibus angor, sed gloriae dei metuo, neque iure divino neque civili humano ad istos pertinere Centauros et <foreign xml:lang="el">θεομάχους</foreign> coenobium neque hoc neque similia constat.</s>
					<s n="16" xml:lang="la">At peccata nostra atrociora maerentur.</s>
					<s n="17" xml:lang="la">Quid vero non auderent illi, qui sese coram universo mundo bellum nobiscum <foreign xml:lang="el">ἄσπονδον</foreign> gerere sunt in synodo <placeName ref="l1107">Tridentina</placeName> plus quam <foreign xml:lang="el">λῃστρική</foreign> professi?</s>
					<s n="18" xml:lang="la">Haec tantum eo scribo, ut in precibus tuis causam non nostram politicam solum, sed imprimis causam domini coelestem nobiscum agere velis, et quae ad pacem sanctam faciunt, promovere.</s>
					<s n="19" xml:lang="la">Diabolus hac occasione telam longam texere cogitat, cuius exitum nostri nulla pia et christiana ratione habita nemo satis prospicere potest, quanquam de fide et constantia <placeName ref="l587">Tigurinorum</placeName> et <placeName ref="l41">Bernatum</placeName> nostrorum plane nihil dubito.</s>
					<s n="20" xml:lang="la">Quantum vero ad nostros <placeName ref="l441">Scaphusianos</placeName> attinet, revera non sunt intractabiles, et in tanta annonae caritate qua liberalitate usi sint non in suos solum, sed etiam in vestros praeterea et in hac causa etiam infensissimos adversarios, mihi est notissimum.</s>
					<s n="21" xml:lang="la">Sed desino plura scribere, cum non ignoram, cui scribam.</s>
				</p>
				<p>
					<s n="22" xml:lang="la">Addo his adhuc unum: usi hactenus sumus publicae supplicationis ad dominum formula, quam a tua humanitate compositam accepimus.</s>
					<s n="23" xml:lang="la">Nunc, quia dominus nobis benedicit, absque dubio piorum precibus benigne motus, tuam humanitatem mecum orant fratres, ut significare digneris, quid in posterum nobis faciendum sit, ut exemplum vestrum etiam hac in parte unanimi concordia sequi possimus.</s>
					<s n="24" xml:lang="la">Alloqui nos dominum credo usitatis verbis: Nolite peccare amplius, ne quid vobis accidat deterius.</s>
					<s n="25" xml:lang="la">Hoc facient, qui domini misericordiam exorarunt; reliqui domino sunt commendandi.</s>
				</p>
				<p>
					<s n="26" xml:lang="la" ana="salute">Vale aeternum meoque et fratrum nomine salutem dicito fratribus et symmystis.</s>
				</p>
				<p>
					<s n="27" xml:lang="la" ana="salute">Salutant tuam humanitatem reverenter, quos salutare iussisti fratres, d. d. consules, <persName ref="p264">Burgoverus</persName>, <persName ref="p2553">Martinus Peyerus</persName> et <persName>Beatus Leo</persName>.</s>
				</p>
				<p>
					<s n="28" xml:lang="la" ana="salute">Salutabis imprimis ex me filium tuum <persName ref="p487">Henricum</persName>, dominum et amicum meum.</s>
				</p>
				<p>
					<s n="29" xml:lang="la">Datum raptim 19. iulii anno 1572.</s>
				</p>
				<p>
					<s n="30" xml:lang="la">Tuae humanitati deditissimus <persName ref="p8109">Iohannes Conradus Ulmerus</persName>.</s>
				</p>
				<p>
					<s n="31" xml:lang="la">Clarissimo viro atque eximio Christi servo d. <persName ref="p495">Henrico Bullingero</persName>, ecclesiae <placeName ref="l587">Tigurinae</placeName> antistiti fidelissimo, amico et patri suo in Christo summe colendo.</s>
				</p>
				<p>
					<s n="32" xml:lang="de">An herren <persName ref="p495">Heynrichen Bullingern</persName> den eltern, dienern des worts zu <placeName ref="l587">Zürich</placeName>.</s>
				</p>
			</div>
		</body>
	</text>
</TEI>