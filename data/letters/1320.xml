<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1320" type="Brief" source="TUSTEP" n="21147">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Winterthur] an Heinrich Bullinger / Zürich, [26. Juni 1551]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 357,673 f.</idno>
					</msIdentifier>
					<msContents>
						<msItem>
							<incipit>Ich hab gewisse kuntschafft von Augspurg, das man mitt Magdeburg aber in ernstlicher handlung gestanden;</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 128ff</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<repository ref="a96"/>
						<idno subtype="Kopie">Ms S 75,89</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1320">
				<correspAction type="sent">
					<persName ref="p8055" cert="low"/>
					<placeName ref="l555" cert="low"/>
					<date when="1551-06-26" cert="low"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="13">Latein</language>
				<language ident="de" usage="987">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!1320!Autograph!00%20E_II_357__S__673_.tif/full/max/0/default.jpg" n="1"><desc subtype="path">1320/Autograph/00 E_II_357__S__673_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!1320!Autograph!01%20E_II_357__S__674_.tif/full/max/0/default.jpg" n="2"><desc subtype="path">1320/Autograph/01 E_II_357__S__674_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de">Ich hab gewisse kuntschafft von <placeName ref="l18">Augspurg</placeName>, das man mitt <placeName ref="l303">Magdeburg</placeName> aber in ernstlicher handlung gestanden; die habend vyl thain wellen, dem kaiser huldigen und inn fuͤr ain kaiser erkennen, ain grosse summa gellts geben, ouch ettlich vestinen abrechen und anders mehr, was möglich etc., doch das inen das Interim, item die pfaffen, item frombd volck nitt uffgedrungen wurden; deren dreyer wellend seye kains in der statt, diewyl es zuͦ verderben ihrer seelen raichen will.</s>
					<s n="2" xml:lang="de">Aber <persName ref="p18538">kai[serliche] m[ajesta]t</persName> hat des nitt wellen gesettiget sin, und ist man allso abermal zerschlagen.</s>
				</p>
				<p>
					<s n="3" xml:lang="de">Allsbald aber die gesandten anhaim kommen, seind die in der statt abermal hinausßgefallen und den finden (die sich des noch nitt versechen hatten) grossen schaden zuͦgefuͤgt.</s>
				</p>
				<p>
					<s n="4" xml:lang="de">Yetzund soll man von neuwem in handlung seyn.</s>
					<s n="5" xml:lang="de">Diß schribt <persName>Sebastian Kurtz</persName>, der by den <persName ref="p20329">Fuckern</persName> zuͦ <placeName ref="l18">Augspurg</placeName> wo[l] angesehen und ir gar lieber diener ist; hat ain bruͦder zuͦ <placeName ref="l291">Lynda[uw]</placeName>, haist <persName>Mathiß Kurtz</persName>; so wirt es dem <persName>Pappus</persName> zuͦ <placeName ref="l291">Lyndauw</placeName> ouch der gstallt zuͦgeschriben und gloubwirdigen leuten zuͦ <placeName ref="l18">Augspurg</placeName>.</s>
					<s n="6" xml:lang="de">Aber es ist ainer von hinnen heutt acht tag mitt meister <persName>Heinrichs</persName> sun gen <placeName ref="l18">Augspurg</placeName> gangen; wirt die tag widerkomen und mir deren sachen halber, hoff ich, guͦten bschaid bringen.</s>
				</p>
				<p>
					<s n="7" xml:lang="de">Es ist dem hertzog <persName ref="p1546">Christoph von Wirtemperg</persName> gloplich zugeschriben, das marggrauff <persName>Albrecht</persName> gefangen seye, derhalben er, diewyl er doch sein verwandter von des wybs wegen, vergangner wochen den jungen herren <persName>von Höben</persName> hineingesch[ickt] ze sechen, wie es um inn stande; wirt ylends widerum kommen.</s>
					<s n="8" xml:lang="de">Hat mir necht ain gar vertrauwter mann gesagt, kompt den nechsten vom hoff <placeName ref="l572">Wirtemperg</placeName>, da er dann acht tag, namlich zuͦ <placeName ref="l496">Stuͦtgart</placeName>, gelegen ist und mir ouch vom obersten hofrath und landthofmeister <persName ref="p7521">Balthiß von Gultlingen</persName> brieff bracht hat, der mir mancherlay auff mein beger geschriben hat, namlich das er kain zwyfel hab, der hertzog blybe im l[and]; item man stand in underhandlung mitt dem könig, doch noch uff gantz beschwerlichen mitteln; item das der hertzog zuͦ <placeName ref="l18">Augspurg</placeName> gantz mitt gnaden von <persName ref="p18538">kaiserlicher m[ajesta]t</persName> seye abgeschaiden.</s>
					<s n="9" xml:lang="de">In der hofcapell werde es aller ding in der religion gehalten wie by dem alten herren; sonst werde an ettlichen orten des furstenthumbs bayderlay, nemlich das evangelium und zuͦ dem ouch das Interim, gepredigt.</s>
					<s n="10" xml:lang="la"><persName ref="p1055">Frecht</persName> seye supremus superattendens in stipendio principis.</s>
					<s n="11" xml:lang="de"><persName ref="p458">Brentzius</persName> seye ouch im land, werde vyl geprucht, und habe der hertzog zwen fein prediger zuͦ hof, maister <persName ref="p5051">Caspar Gretern</persName>, den andern kenn ich nitt.</s>
					<s n="12" xml:lang="de">Die alt fuͤrstin lasst ir in ir aignen capell mess lesen; das hat ir der fuͤrst nitt ze weren, diewyl es das ir ist und die underthon ir geschworen; ist zuͦ <placeName ref="l1293">Nürtingen</placeName>; si hat im <placeName ref="l619">Payerland</placeName> nitt wol gstudiert.</s>
				</p>
				<p>
					<s n="13" xml:lang="de">Neben dem hat er mir vyl mundtlich by gemeldtem vertrauwten mann anzögen lassen, wie er dann dere ding selbs vyl augenschinlich erfaren hat und am hof gesechen: das der hertzog gar on allen pracht demuͤtigs dings seye, das er und die fuͤrstin ainander sehr lieb habind und sy stäts by im seye und mitt ime umherreyte; das menigklich ain freyen zuͦgang zuͦ im habe; das er gantz ussrichtig seye, selbs teglich in die cantzley und räth gange, allso das sich die räth nichts höchers klagind, dann das er alls gantz fleyssig seye und sy nymmer ruͦ noch underlybung habind, den sold saur erarnen muͤssen.</s>
					<s n="14" xml:lang="de">Des kirchenguͦts will er nitt ain pfenning haben, und was vormals in die camer zogen, muͦsß man yetz mitt vyl muͤh und arbait widerum aussonderen; verordnets an yedem ort den armen leuten yedes fleckens etc. und zuͦ der lehr.</s>
					<s n="15" xml:lang="de">Mitt dem wildpret hat er den pauren ain mausß geben: welcher an frischer that ergriffen, wirt 4 wochen mitt dem turn und um 20 fl. gestraufft; wuͤrt er das drittmal ergriffen, soll man in fuͤr recht stellen.</s>
				</p>
				<p>
					<s n="16" xml:lang="de">Zuͦ hof hat und spyst er noch teglich in der durrnisch zuͦ <placeName ref="l496">Stuͦtgart</placeName> funfftzig fisch.</s>
					<s n="17" xml:lang="de">Da wuͤrt grosse zucht und stille gespürt ob tisch, auch uber und ab tisch gebettett; dem gmainen gsind allem wirt ain bstympter fach weyn geben, das sy nitt füllen konnen.</s>
					<s n="18" xml:lang="de">Sin junger herr und die frölin muͦssend teglich an die predig gon und allweg etwas davon sagen oder geschlagen werden; werden in der lehr und grosser zucht ufferzogen.</s>
				</p>
				<p>
					<s n="19" xml:lang="de">Die <placeName ref="l875">Spanyer</placeName>, so noch im land ligend, sind dem gmainen mann so gar uberlegen, das sy ettlich mal so gantz trungelich dem fursten suppliciert haben und yetz letstlich daran gehengt: si wellind lyb, guͦt und pluͦt zuͦ seinen g[naden] setzen; er sölle inen diß volcks abhelffen; dann sy könnind und mögind disen trang lenger nitt leyden; wisse er sy aber ye nitt ze schirmen und zuͦ erledigen, so wellind sy selbs sechen und alles daran setzen, damitt sy diß lassts abkömind.</s>
				</p>
				<p>
					<s n="20" xml:lang="de">Und maint man, die pauren werdinds daran setzen unnd die <placeName ref="l875">Spanier</placeName> ausjagen oder gar von inen zuͦ tod geschlagen werden.</s>
					<s n="21" xml:lang="de">Aber es wurde muͤh und arbait; dann die pauren nuͦssen allweg den frevel geben, und schickt man dann nichts dest weniger ander an die statt; ist ymer das letst das ergst.</s>
				</p>
				<p>
					<note type="date">[Datum, Unterschrift und Adresse fehlen.]</note>
				</p>
			</div>
		</body>
	</text>
</TEI>