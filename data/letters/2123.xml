<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file2123" type="Brief" source="TUSTEP" n="">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Genf an [Heinrich Bullinger] / [Zürich], [24. Dezember 1553]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/2123</idno>
				<date when="2024"/>
			</publicationStmt>
			<sourceDesc>
				<bibl source="b45" n="23276" type="transcription">S. 3407</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 368,76 f.</idno>
					</msIdentifier>
					<msContents>
						<msItem>
							<incipit>Hodie, quum apud D. Calvinum nostrum essem, commodum redditae sunt nobis literae tuae</incipit>
							<textLang>Latein</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Corr. de Bèze I, S. 119f, Nr. 40</title>
							</bibl>
							<bibl type="Gedruckt">
								<title>C.O. XIV, S. 713ff, Nr. 1878</title>
							</bibl>
							<bibl type="Gedruckt">
								<title>G. Baum, Beza I, 430</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a13"/>
						<idno subtype="Kopie">B III 61, p. 997-999</idno>
						<altIdentifier>
							<idno subtype="Kopie">CA VI 32</idno>
						</altIdentifier>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 80,220</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p8033" cert="high"/>
					<placeName ref="l167" cert="high"/>
					<date when="1553-12-24" cert="low"/>
				</correspAction>
				<correspAction type="received">
					<persName ref="p495" cert="low"/>
					<placeName ref="l587" cert="low"/>
				</correspAction>
				<correspContext>
					<ref type="child" target="file2085"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t2"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!2123!Autograph!00%20E_II_368__S__76_.tif/full/max/0/default.jpg" n="1">
				<desc subtype="path">2123/Autograph/00 E_II_368__S__76_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!2123!Autograph!01%20E_II_368__S__77_.tif/full/max/0/default.jpg" n="2">
				<desc subtype="path">2123/Autograph/01 E_II_368__S__77_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Fideli servo dei et fratri mihi observandissimo d. <persName ref="p20246">Iacobo Valerio</persName> ecclesiae <placeName ref="l280">Lausan[n]ensis</placeName> pastori <placeName ref="l280">Lausan[n]ae</placeName>.</s>
				</p>
				<p>
					<s n="2" xml:lang="la">Salutem et gratiam a domino.</s>
					<s n="3" xml:lang="la">Hodie, mi pater, quum apud d. <persName ref="p540">Calvinum</persName> nostrum essem, commodum redditae sunt nobis literae tuae pro quibus maximam tibi gratiam habeo.</s>
					<s n="4" xml:lang="la">Immo vero mihi non suppetunt verba quibus declarem quantae mihi voluptati fuerit tua ista singularis promptitudo et alacritas in iuvanda ecclesiae communi caussa, eo quidem nobis gratior et iucundior quo rariora sunt istius fidei et zeli exempla.</s>
					<s n="5" xml:lang="la">D. Iesus deus noster, cuius caussae hoc dedisti, pergat tibi benedicere et aliquando tui istius in ecclesiam suam officii meminerit.</s>
					<s n="6" xml:lang="la">Sed de tota hac re plura ex d. <persName ref="p540">Calvino</persName> ipso intelliges, qui nunc, quum sit occupatissimus, maluit nihil rescribere, quam in tanto beneficio nimium parce et ieiune singularem fidem ac integritatem tuam testari.</s>
					<s n="7" xml:lang="la">Et hac quidem hactenus.</s>
					<s n="8" xml:lang="la">Nam quia publicus tabellarius nondum rediit nihildum ad te potest de huius negotii catastrophe perscribi.</s>
					<s n="9" xml:lang="la">Caeterum, mi pater, tua ista alacritas in iuvandis ecclesiis, quam toties experti sumus, facit ut nos quoque vicissim operam tuam eo frequentius atque etiam, si ita loqui licet, audacius flagitemus.</s>
				</p>
				<p>
					<s n="10" xml:lang="la">Tenetur <persName>Dolae</persName> apud <placeName>Sequanos</placeName> captivus quidam ex oppido <placeName>Salinarum</placeName>, homo bene doctus et valde pius, quantum ex aliquot ipsius ad nos literis cognoscere potuimus et ipsa nunc res declarat.</s>
					<s n="11" xml:lang="la">Is quum iam paratus esset ad migrandum fraude quorundam monachorum interceptus nunc in extremo discrimine versatur, et rogat ut si praesenti morti possimus illum eripere, ne illi desimus pro mutua charitate, paratus interim ad crudelissima quaeque potius perferenda, quam ut Christum abneget.</s>
					<s n="12" xml:lang="la"><persName ref="p20247">Paris Panerius</persName> ei nomen, LL.</s>
					<s n="13" xml:lang="la">doctor: natus est ipse satis honesto loco et <persName>Fuggerorum</persName> quorundam non ita pridem fuit praeceptor in <placeName ref="l1867">Pictaviensi</placeName> academia.</s>
					<s n="14" xml:lang="la">Sed ipsius mater et fratres, partim metu partim etiam perfidia, videntur de illius vita non magnopere solliciti.</s>
					<s n="15" xml:lang="la">Ergo superest ut nos veri simus illius fratres.</s>
					<s n="16" xml:lang="la">Ecclesia nostra de eo ad magnificentissimos nostros principes perscripsit, quos speramus Christi caussam suscepturos.</s>
					<s n="17" xml:lang="la">Sed rogo te praeterea, mi pater, ut si quid isthic potes in hoc negocio id omne ostendas in istius optimi fratris caussa.</s>
					<s n="18" xml:lang="la">Potes autem, ut opinor, plurimum, non modo quia, ut existimamus, in tam iusta caussa tam pius et christianus senatus petitionem tuam non repudiabit, sed etiam quia privatim quoque existimamus d[ominum] illum consulem amplissimum, vere pium et christianum, quicum tibi affinitas intercedit, plurimum apud <placeName>Sequanos</placeName> illos hoc potissimum tempore authoritate sua valere.</s>
					<s n="19" xml:lang="la">Itaque magnopere te rogamus ut, quibuscunque modis tibi commodum erit, fratrem illum nostrum ex faucibus leonis eripiendum cures: de qua re, ut opinor, a nostro quoque collegio communes literas accipies.</s>
					<s n="20" xml:lang="la">Nam haec ego <placeName ref="l167">Genevae</placeName> tumultuarie ad te scripsi.</s>
					<s n="21" xml:lang="la">Domum quum rediero diligentius, ut spero, et accuratius ad te scribam.</s>
					<s n="22" xml:lang="la" ana="farewell">Bene vale, mi optime et observandissime pater.</s>
					<s n="23" xml:lang="la">Dominus Iesus tibi benedicere teque indies magis ac magis confirmare pergat.</s>
				</p>
				<p>
					<s n="24" xml:lang="la"><placeName ref="l167">Genevae</placeName> pridie natalis domini.</s>
				</p>
				<p>
					<s n="25" xml:lang="la"><persName ref="p8033">Theodorus Beza</persName> filius tibi in domino addictissimus..</s>
				</p>
			</div>
		</body>
	</text>
</TEI>