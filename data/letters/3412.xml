<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file3412" type="Brief" source="TUSTEP" n="27294">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Lausanne an s.n. / Zürich, [24. November 1557]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 371,694-697</idno>
					</msIdentifier>
					<msContents>
						<msItem>
							<incipit>sero reversus serius scribo. Fuerunt enim mihi dies aliquot necessario consumendi, dum ad Gallicas ecclesias scribo</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVI, S. 703ff, Nr. 2762</title>
							</bibl>
							<bibl type="Gedruckt">
								<title>Baum I, S. 494ff</title>
							</bibl>
							<bibl type="Gedruckt">
								<title>Corr. de Bèze II, S. 131-138 N. 120 (zur Beilage vgl. Anm. 24)</title>
							</bibl>
							<bibl type="Literatur" subtype="Erwähnung">
								<title>Hundeshagen, Conflikte 217 / Zit.: E. Sturm 98 f. 101 f</title>
							</bibl>
							<bibl type="Literatur" subtype="Erwähnung">
								<title>A. Mühling, HB, europ. Kirchenpolitik 56 (Annales)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 91,5</idno>
						<idno subtype="Hinweis">Kopie Brief</idno>
					</msIdentifier>
				</msDesc>
				<msDesc type="Beilage" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 91,6</idno>
						<idno subtype="Hinweis">Kopie Beilage</idno>
					</msIdentifier>
				</msDesc>
				<msDesc type="Beilage" subtype="Beilage" xml:lang="la">
					<msIdentifier>
						<repository ref="a94"/>
						<idno subtype="Beilage">E II 371,698</idno>
						<idno subtype="Hinweis">Wormser Bekenntnis vom 8. Okt. 1557</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3412">
				<correspAction type="sent">
					<persName ref="p8033" cert="high"/>
					<placeName ref="l280" cert="high"/>
					<date when="1557-11-24" cert="low"><note>Datum unsicher  (1557)</note></date>
				</correspAction>
				<correspAction type="received">
					<orgName ref="og26pl587" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="999">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t6"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!3412!Autograph!00%20E_II_371__fol__694_r_.tif/full/max/0/default.jpg" n="1"><desc subtype="path">3412/Autograph/00 E_II_371__fol__694_r_.tif</desc></graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!3412!Autograph!01%20E_II_371__fol__694_v_.tif/full/max/0/default.jpg" n="2"><desc subtype="path">3412/Autograph/01 E_II_371__fol__694_v_.tif</desc></graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!3412!Autograph!02%20E_II_371__fol__695_r_.tif/full/max/0/default.jpg" n="3"><desc subtype="path">3412/Autograph/02 E_II_371__fol__695_r_.tif</desc></graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!3412!Autograph!03%20E_II_371__fol__695_v_.tif/full/max/0/default.jpg" n="4"><desc subtype="path">3412/Autograph/03 E_II_371__fol__695_v_.tif</desc></graphic>
		</surface>
		<surface>
			<graphic xml:id="img5-0" url="https://media.sources-online.org/cantaloupe/iiif/3/bullinger!3412!Autograph!04%20E_II_371__fol__696_r_.tif/full/max/0/default.jpg" n="5"><desc subtype="path">3412/Autograph/04 E_II_371__fol__696_r_.tif</desc></graphic>
		</surface>
		<surface>
			<graphic xml:id="img6-0" url="https://media.sources-online.org/cantaloupe/iiif/3/bullinger!3412!Autograph!05%20E_II_371__fol__696_v_.tif/full/max/0/default.jpg" n="6"><desc subtype="path">3412/Autograph/05 E_II_371__fol__696_v_.tif</desc></graphic>
		</surface>
		<surface>
			<graphic xml:id="img7-0" url="https://media.sources-online.org/cantaloupe/iiif/3/bullinger!3412!Autograph!06%20E_II_371__fol__697_r_.tif/full/max/0/default.jpg" n="7"><desc subtype="path">3412/Autograph/06 E_II_371__fol__697_r_.tif</desc></graphic>
		</surface>
		<surface>
			<graphic xml:id="img8-0" url="https://media.sources-online.org/cantaloupe/iiif/3/bullinger!3412!Autograph!07%20E_II_371__fol__697_v_.tif/full/max/0/default.jpg" n="8"><desc subtype="path">3412/Autograph/07 E_II_371__fol__697_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S. et pacem a domino.</s>
				</p>
				<p>
					<s n="2" xml:lang="la">Fratres et patres in domino plurimum observandi, sero reversus serius scribo.</s>
					<s n="3" xml:lang="la">Fuerunt enim mihi dies aliquot necessario consumendi, dum ad <placeName ref="l832">Gallicas</placeName> ecclesias scribo et amicis praesentibus et percontantibus satisfacio, nec statim sese obtulit, cui meas ad vos literas darem.</s>
					<s n="4" xml:lang="la">Profectionis autem nostrae hoc summa est: <placeName ref="l441">Schaffusianis</placeName> et <placeName ref="l28">Basiliensibus</placeName> idem, quod amplissimo vestro senatui placebat, nempe ut <placeName ref="l41">Bernenses</placeName> primo quoque tempore legationem istam communi Quatuor civitatum nomine obirent.</s>
				</p>
				<p>
					<s n="5" xml:lang="la">Itaque, quoniam ea re tam subito, ut putabamus, confecta satis spatii nobis relictum videbatur tentandis praeterea vicinorum animis, qui possent <placeName ref="l41">Bernensibus</placeName> in aula satis tempestive sese coniungere, profecti sumus <placeName ref="l28">Basilaea</placeName> alii quidem ad comitem <placeName ref="l327">Montpelgardensem</placeName>, alii vero <placeName ref="l491">Argentinam</placeName> versus, ut quam minimum morae interponeretur.</s>
					<s n="6" xml:lang="la">Comes quum nobis esset omnia perbenigne pollicitus, fuit in ea sententia, ut, dum Helvetii priores cum rege agerent, solicitaremus alios etiam <placeName ref="l822">Germanos</placeName> principes ac praesertim eos, a quibus <persName ref="p18573">Pharao</persName> ille nova auxilia hoc ipso tempore postularet.</s>
					<s n="7" xml:lang="la">Idem etiam <placeName ref="l491">Argentinensibus</placeName> placuisse postea cognovimus, qui nos praeterea commonefecerunt, si <persName ref="p2095">Melanchthonem</persName> et alios theologos <placeName ref="l569">Wormatiae</placeName> coactos conveniremus et literas ab eis commendatitias obtineremus, fore ut ea res caussam nostram apud principes plurimum adiuvaret.</s>
					<s n="8" xml:lang="la">Onusti igitur comitis et <placeName ref="l491">Argentinensium</placeName> literis <placeName ref="l569">Wormatiam</placeName> imus.</s>
				</p>
				<p>
					<s n="9" xml:lang="la">Occurrit in via marchio <placeName>Badensis</placeName> ille non ita pridem evangelium amplexus.</s>
					<s n="10" xml:lang="la" ana="salute">Ad quem etiam quum literas haberemus, libuit illum salutare.</s>
				</p>
				<p>
					<s n="11" xml:lang="la">Is vero quum nos humanissime audisset, literas nobis ad <placeName ref="l572">Wirtebergensem</placeName> dedit et omnia se fratrum caussa facturum promisit.</s>
					<s n="12" xml:lang="la">Inde quum <placeName ref="l569">Wormatiam</placeName> venissemus, <placeName>Gienensibus</placeName> et <placeName ref="l303">Magdeburgensibus</placeName> iam profectis d. <persName>Philippum</persName> et alios salutavimus.</s>
				</p>
				<p>
					<s n="13" xml:lang="la">Qui quum totum pene diem partim in colloquutione partim in scriptione consumerent, totos tres dies domino, ut rei exitus ostendit, ita disponente nos retinuerunt.</s>
					<s n="14" xml:lang="la">Erant autem isti omnino d. <persName>Philippus</persName>, <persName ref="p458">Brentius</persName>, <persName ref="p4639">Dillerus</persName>, <persName ref="p9046">Pistorius</persName>, <persName ref="p18137">Marpachius</persName>, <persName>Andreas</persName>, <persName>Kargius</persName>.</s>
					<s n="15" xml:lang="la">Tandem facta nobis dicendi potestate quum adventus nostri caussas intellexissent et inter se contulissent: "Nos", inquit d. <persName>Philippus</persName>, "optimorum et charissimorum fratrum vicem ex animo dolemus, et, quantum in nobis situm est, illis laborantibus adesse constituimus; mallemus tamen eos privatim per domos duntaxat convenire neque ullos coetus nocturnos probamus, et quod ad coenam domini attinet, suademus, ut fratres, qui illic sunt, vel ab ea prorsus abstineant vel in iis locis petant, ubi libere potest ac solet administrari.</s>
					<s n="16" xml:lang="la">Caeterum, etsi nobis persuasimus vos pro vere piis et christianis fratribus interpellare, tamen brevi aliqua confessione nobis opus est, quam ad nostros principes mittamus, ut liquido cognoscant nos pro eiusdem prorsus religionis fratribus deprecari.</s>
					<s n="17" xml:lang="la">Nam quod attinet ad articulum de coena domini, qui vos fortassis remoraretur, nos de ea re ita scribemus, ut principes intelligant nostras ecclesias propterea diversas a vestris non esse."</s>
				</p>
				<p>
					<s n="18" xml:lang="la">Haec ille in summa.</s>
				</p>
				<p>
					<s n="19" xml:lang="la">Nos vero collatis capitibus, etsi quod ad illos coetus attinet, quos non probabant, idonea responsa habebamus, tamen tota illa parte praetermissa, quum gratias illis egissemus, tantum de confessione respondimus: Nos quod de ea re nihil essemus suspicati, nullam paratam habere, rogare vero ut pro confessione acciperent <persName ref="p540">Calvini</persName> catechismum octo linguis editum, ut qui soleat in peregrinis omnibus ecclesiis doceri.</s>
					<s n="20" xml:lang="la">Tum denuo d. <persName>Philippus</persName>: "De re ipsa, inquit, non laboramus, scimus enim vos eandem doctrinam tueri, sed breve tamen aliquod scriptum vobis texendum est, quo praecipua capita paucis attingatis, ut variis calumniis et rumoribus occurratur, utque principibus et aliis quibusdam fortasse difficilioribus satisfiat.</s>
					<s n="21" xml:lang="la">Legistis procul dubio <placeName ref="l18">Augustanam</placeName> confessionem et alteram quoque a nobis <placeName ref="l1107">Tridentino</placeName> concilio exhibitam.</s>
					<s n="22" xml:lang="la">In illis non putamus vos quicquam damnare, quod ad res ipsas attinet, quamvis in articulo de coena domini nonnullae adhuc controversiae haereant.</s>
					<s n="23" xml:lang="la">Non estis certe Anabaptistae, aut <persName>Stencfeldiani</persName>, aut Papistae nec rem sacramenti tollitis, et antea vobis diximus, quid in ea re simus facturi."</s>
					<s n="24" xml:lang="la">Respondimus nos consilium capturos et postridie, quum rursum convenissemus, breve illud scriptum eis exhibuimus, cuius ad vos mittimus exemplar idque <placeName ref="l832">Gallicarum</placeName> duntaxat ecclesiarum nomine.</s>
					<s n="25" xml:lang="la">Speramus autem illud, sicut est ab eis acceptum, ita vobis quoque non ingratum fore.</s>
					<s n="26" xml:lang="la">Nam in tanta brevitate et temporis angustia nihil potuimus copiose persequi, et omnia studuimus ad pacem et concordiam, sine ullo tamen veritatis praeiudicio, accommodare.</s>
					<s n="27" xml:lang="la">Itaque acceptis eorum communibus liteirs ad <placeName>Lantgravium</placeName>, <placeName ref="l2477">Palatinum</placeName>, <placeName ref="l572">Wirtebergensem</placeName> et <placeName ref="l2100">Bipontinum</placeName>, recta <placeName ref="l311">Marpurgum</placeName> contendimus.</s>
					<s n="28" xml:lang="la">Ibi a <placeName>Lantgravio</placeName> patre ac eius filio humanissime accepti et auditi, responsum tulimus eximiae pietatis plenum.</s>
					<s n="29" xml:lang="la">Inde <placeName ref="l210">Heidelbergam</placeName> ad <placeName ref="l2477">Palatinum</placeName> ascendimus, qui nos suorum nobilium mensa dignatus, nobis a prandio ad se vocatis, per interpretem (nobiscum enim ipse loqui non poterat) significavit sese paulo ante adventum nostrum de hac ipsa re quam aliunde accepisset iis verbis ad regem scripsisse ut suas literas putaret ad frangendos istos impetus aliquid momenti habituras.</s>
					<s n="30" xml:lang="la">Se tamen omnino velle cum reliquis principibus legationem primo quoque tempore mittere et quoniam arbitretur fore, ut onus instruendae legationis in se reiiciatur, sese spatium trium dierum petere ad deliberandum, ut pleno accepto responso ad <placeName ref="l572">Wirtebergensem</placeName> et <placeName ref="l2100">Bipontinum</placeName> iremus.</s>
					<s n="31" xml:lang="la">Hic vero nobis aliquamdiu obstitit quidam non parvae authoritatis homo, ex eorum numero qui nos libenter vel ipsi Satanae traderent, si id esset in ipsorum potestate.</s>
					<s n="32" xml:lang="la">Sed tamen bonae caussae boni patroni non defuerunt.</s>
				</p>
				<p>
					<s n="33" xml:lang="la">Ita vicit tandem veritas et septimo demum die optimo accepto responso <persName>Stukardiam</persName> perreximus.</s>
					<s n="34" xml:lang="la">Inde ad <placeName ref="l1343">Thermas Ferinas</placeName><note xml:id="fn1" type="footnote" n="1"><placeName ref="l1343">Wildbad</placeName> im Schwarzwald (Baden-Württemberg).</note> ubi tum forte <placeName ref="l572">Wirtebergensis</placeName> cum affine <placeName ref="l1048">Brandeburgensi</placeName> venabatur.</s>
					<s n="35" xml:lang="la">Hic vero, ut est humanissimus, et quantum quidem cognoscere potuimus, in obeundis negotiis longe diligentissimus, quamvis ingentem chartarum molem ad eum attulissemus, tamen omnibus ante noctem perlectis (veneramus autem sub coenam) prima luce nos absolutos domum redire iussit.</s>
					<s n="36" xml:lang="la">Hoc enim onus, inquit, in me libens recipio, daboque operam, ut omnes legati brevi <placeName ref="l327">Monpelgardum</placeName> conveniant, indeque recta cum certis mandatis ex animi vestri sententia ad regem contendant.</s>
					<s n="37" xml:lang="la">Quod autem ad <placeName ref="l2100">Bipontinum</placeName> attinet, quoniam, inquit, cogeremini satis procul deflectere, nec dubito de ipsius voluntate, hoc quoque negotium scitote me diligenter curaturum.</s>
				</p>
				<p>
					<s n="38" xml:lang="la">Ita, venia ab eo accepta, brevissimis itineribus <placeName ref="l491">Argentinam</placeName>, inde <placeName ref="l28">Basilaeam</placeName> et domum tandem singuli, dei gratia, salvi et incolumes pervenimus.</s>
					<s n="39" xml:lang="la">Haec est nostrae legationis summa, cuius exitum superest ut assiduis precibus deo commendemus.</s>
					<s n="40" xml:lang="la">Caeterum quoniam a vobis discedentes polliciti eramus, curaturos nos, ut nostra illa confessio plenius explicaretur, ne hoc quidem est a nobis praetermissum, quum diserte scripserimus, nos articulum coenae excipere, ita ut est in <placeName ref="l18">Augustana</placeName> confessione positus.</s>
					<s n="41" xml:lang="la">Sed et arrepta hac occasione sumus et cum illis simul omnibus theologis, et cum plerisque illorum de pace ac concordia colloquuti.</s>
					<s n="42" xml:lang="la">Comperimus autem tria omnino esse in quibus non omnes quidem sed tamen aliqui a nobis dissentiant, sed placide tamen ac moderate.</s>
				</p>
				<p>
					<s n="43" xml:lang="la">Unum est, non quae sit res sacramenti (iam enim convenit inter nos Christum ipsum cum suis donis in coena nobis communicandum offerri) sed quae sit signi cum re coniunctio, id est, panis cum corpore et vini cum sanguine.</s>
					<s n="44" xml:lang="la">Volunt enim illi corpus cum pane, in pane sive sub pane esse, nos autem in coelis esse dicimus, et tamen non impedire locorum distantiam, quin fidei sit praesentissimum, et vere nobis communicandum offeratur, vereque a fidelibus per fidem, spiritus sancti virtute incomprehensibili, percipiatur.</s>
				</p>
				<p>
					<s n="45" xml:lang="la">Alterum est: non an infidelibus etiam res offeratur (convenit enim inter nos perfidia hominum non evacuari sacramenta) sed an infideles quoque rem oblatam percipiant.</s>
					<s n="46" xml:lang="la">Hoc enim illi aiunt, quia rem cum signo copulant individuo quodam nexu, nos vero dicimus promissiones sive nudas sive sacramento vestitas, ipsum scilicet Christum cum suis donis sola fide percipi, ac proinde illos qui hoc instrumentum non afferant ad hanc actionem reos fieri corporis et sanguinis domini, oblati quidem sed non percepti, imo vero contempti ac conculcati.</s>
				</p>
				<p>
					<s n="47" xml:lang="la">Tertium est: quae sint glorificati corporis dotes, et quomodo ascenderit Christus in coelos simulque sit nobiscum usque ad consummationem seculi.</s>
					<s n="48" xml:lang="la">Et sunt quidem ista, ut multo melius nostis quam ego, maximi ponderis ac momenti, sed tamen, si de prima quaestione semel convenerit, reliquae duae per se dissolventur, et necessario evanescent et ubiquitatem illam spero perpaucos patronos inventuram.</s>
					<s n="49" xml:lang="la">Cur autem id sperem, eas caussas habeo, quas malim vobis praesens explicare, certe neminem invenimus qui nostram illam confessionem nobis quasi nostrae consensioni repugnantem obiiceret, aut qui aliter eam acceperit quam sit a nobis, id est, a d. <persName ref="p1049">Farello</persName> et a me scripta et nuper plenius vobis explicata.</s>
				</p>
				<p>
					<s n="50" xml:lang="la">Quod si qui ex praefractioribus illam posthac nobis obiecerint, nostrum nempe fuerit illam interpretari: quod quidem ita faciemus, si sit opus, ut eam liquido appareat non modo pro illis non facere, sed aperte etiam illa superiora errata convellere.</s>
					<s n="51" xml:lang="la">Sed multo meliora spero.</s>
				</p>
				<p>
					<s n="52" xml:lang="la">Nam, ut paucis absolvam, comperimus candidissimum in illis animum, quorum summa est optimo iure apud omnes doctos authoritas, eaque ex ipsorum ore verba audivimus, quae spem nobis optimam faciant, non tantum synodi, nisi per nos steterit, sed etiam concordiae ac pacis futurae.</s>
					<s n="53" xml:lang="la">Tantum enim abest ut summa illa quorundam <foreign xml:lang="el">ἀποτομία</foreign> doctiores ac moderatiores alios vel nobis infensiores, vel ad sanctum aliquod colloquium minus propensos reddiderit, ut contra multo etiam videantur pacis ecclesiarum studiosiores, quam unquam antea, vel hoc nomine, ut illi mutuo saltem nostro consensu ad mitius aliquod consilium adducantur.</s>
					<s n="54" xml:lang="la">Neque sunt in hac voluntate theologi duntaxat saniores, sed iam etiam ex piis maximisque principibus non pauci, quantum ex multis argumentis praesentes cognovimus.</s>
					<s n="55" xml:lang="la">Illud certe non dubito vobis ut certissimum confirmare, <placeName ref="l157">Francfurtensem</placeName> conventum, anno superiore habitum, ob eam etiam caussam aliquamdiu dilatum et postea productum, quod princeps ille, cuius <persName ref="p1049">Farellus</persName> et ego vos meminimus, quum ex priore legatione reverteremur, fore speraret ut aliquis illic superiorum ecclesiarum nomine, sicuti rogarat, compareret, quicum ageretur de ineundae concordiae ratione aliqua constituenda.</s>
					<s n="56" xml:lang="la">Etsi autem nemo ex nostris illuc missus est, quod utinam esset factum, tamen ex piorum principum consensu scio fuisse constitutum, ut, finito <placeName ref="l569">Wormatiensi</placeName> colloquio, rursum ipsi conveniant, et ad eum conventum superiores etiam ecclesiae commoda et honesta aliqua ratione invitentur.</s>
					<s n="57" xml:lang="la">Quae quum ita se habeant, et mirabilis dominus eorum consilia dissiparit qui nos perditos voluerunt, aliorum autem voluntates ad pacem non parum inclinarit, videtur sane afflicta dei ecclesia quasi voce sua singulos nostrum hoc tempore expergefacere, idque a nobis pro suo iure postulare ut pro se quisque modis omnibus hoc negotium iam nunc apud eos urgeat, quorum voluntate et authoritate totam hanc actionem suscipi et administrari par est.</s>
					<s n="58" xml:lang="la">Certe si ab iis invitati, quos etiam a nobis rogatos oportuit, venire recusaverimus aut simile pacis desiderium non attulerimus, non video qui possimus coram deo istorum procul dubio consiliorum duce et authore, coram tot infirmorum conscientiis, coram tot peregrinis ecclesiis, quae isto praesertim praetextu crudelissime vexantur, tam supinam nostram tarditatem excusare.</s>
					<s n="59" xml:lang="la">Sed minime necesse est ad eam rem pluribus vos adhortari, quorum doctrinam cum sigulari pietate ac prudentia coniunctam certum est ecclesiae dei tam necessario tempore minime defuturam.</s>
				</p>
				<p>
					<s n="60" xml:lang="la">Itaque de his hactenus dictum esto.</s>
				</p>
				<p>
					<s n="61" xml:lang="la">De <placeName ref="l569">Wormatiensi</placeName> colloquio omnes qui actioni intersunt iurarunt silentium.</s>
				</p>
				<p>
					<s n="62" xml:lang="la">Scriptis agitur non voce et singula utrinque scripta suis scriptis recondita servantur ut tandem ex collatione feratur iudicium.</s>
					<s n="63" xml:lang="la">Sed quodnam tandem illud erit, et qui sedebunt iudices?</s>
					<s n="64" xml:lang="la">Saxones illi petierunt ut ante congressum communi piorum consensu damnarentur Maioristae Adiaphoristae, Osiandristae, <persName>Zwingliani</persName>.</s>
					<s n="65" xml:lang="la">De tribus illis plana fuit responsio.</s>
				</p>
				<p>
					<s n="66" xml:lang="la">Nam Maior iam pridem satisfecit omnibus, praeterquam istis: Adiaphoristas ipsi sibi confingunt, quorum principem non audent nominare, quem tamen in ista accusatione praecipue petebant.</s>
					<s n="67" xml:lang="la"><persName ref="p2301">Osiandri</persName> haeresis satis est communi ecclesiarum consensu et libris etiam editis explosa.</s>
					<s n="68" xml:lang="la">De iis quos Zwinglianos vocabant ita responsum ab aliis, tum principum legatis (puta <persName ref="p19213">Augusti</persName>, <persName ref="p17927">Palatini</persName>, <persName>Lantgravii</persName>, <placeName>Wirtebergensis</placeName> et aliorum aliquot), tum etiam ab iis theologis quos convenimus, nimium intempestive dissidia ista renovari, se non esse ecclesiarum iudices, nec ad illas, indicta praesertim caussa, damnandas convenisse, studendum potius paci, et sedandis discordiis inter pios et eruditos homines quaerendum modum.</s>
					<s n="69" xml:lang="la">At illi non modo non acquieverunt, sed etiam nostra damnatione scripta, et, ut audio, apud adversarios deposita, discesserunt.</s>
					<s n="70" xml:lang="la">Quid moliantur satis apparet, et iam etiam expertus est <persName>Philippus</persName>, ad quem satis aspere <persName>Danorum</persName> rex et <persName>Augustus</persName> ipse rescripserunt, ut ex ipsius ore intellexi.</s>
					<s n="71" xml:lang="la">Sed ista sunt nimirum Satanae consilia, sibi a futuro illo, quod speramus, colloquio non parum metuentis.</s>
				</p>
				<p>
					<s n="72" xml:lang="la">Dominus illum compescat et fortem animum suggerat piis principibus, ut in sancto illo suo proposito perseverent, et dissidiorum authores communi consilio coerceant.</s>
					<s n="73" xml:lang="la">Interim adversarii, arrepta hac ipsa occasione, magis ac magis tergiversantur.</s>
				</p>
				<p>
					<s n="74" xml:lang="la">Nostri contra instant, negantque principes sese vel obolum posthac, nisi pergat colloquium, regi daturos.</s>
					<s n="75" xml:lang="la">Dum haec disceptantur d. <persName>Philippus</persName>, cum genero, prorsus exhaustus, et ex uxoris morte valde tristis, <placeName ref="l210">Heidelbergam</placeName> venit, quum ibi essemus, ut animum recrearet, statim <placeName ref="l569">Wormatiam</placeName> rediturus.</s>
				</p>
				<p>
					<s n="76" xml:lang="la">Dominus illum tam necessario tempore conservet.</s>
					<s n="77" xml:lang="la">Quis sit futurus eventus istius colloquii nescio.</s>
				</p>
				<p>
					<s n="78" xml:lang="la">Nostri certe nihil inde boni audebant sperare.</s>
					<s n="79" xml:lang="la">Porro <placeName ref="l378">Lutetia</placeName> haec accepimus.</s>
				</p>
				<p>
					<s n="80" xml:lang="la">Tres primum combustos mense septembri, in quibus erat matrona quaedam et genere et pietate valde nobilis fidem ad extremum usque spiritum professa signis omnibus, quum abscissa lingua et ardente face pudendis ipsius turpissime ac crudelissime iniecta, torreretur.</s>
					<s n="81" xml:lang="la">Hos tres secuti sunt paulo post alii duo fortissimi athletae, et tandem etiam duo alii 23. die octobris, in quibus unus erat prorsus iuvenis, cuius et doctrina et constantia incredibilis saevissimos etiam carnifices valde perculit.</s>
				</p>
				<p>
					<s n="82" xml:lang="la">Ab eo tempore audimus perlectis <persName ref="p17927">Palatini</persName> literis datas aliquas iudiciorum inducias.</s>
					<s n="83" xml:lang="la">Captivorum plerique fortissime pergunt, adeo quidem ut quae inter omnes captivas foeminas et nobilitate generis et amicorum copiis excellit, oblatam a rege veniam plane repudiarit, sui etiam et parentis et viri preces et lachrymas aspernata, digna certe quam nominatim domino commendetis.</s>
					<s n="84" xml:lang="la">Vocatur domina de <placeName>Rentigny</placeName>, ex mariti nomine, qui vexillum gerit d. a <persName>Guisa</persName>.</s>
				</p>
				<p>
					<s n="85" xml:lang="la">Patrem habet d. <persName>a Rembolleto</persName>, in cuius arce <persName>Franciscus</persName> rex diem suum obiit.</s>
					<s n="86" xml:lang="la">Det illi dominus ad finem usque perseverare.</s>
				</p>
				<p>
					<s n="87" xml:lang="la">Ecclesia nihilominus convenire solet, sed non ita frequens, plerisque per alias ecclesias dispersis.</s>
					<s n="88" xml:lang="la">Sed ministri sane fortiter custodiunt gregem, inter quos adhuc <persName>Galasius</persName> noster versatur.</s>
					<s n="89" xml:lang="la">Helveticos legatos tandiu illic manere, <persName>Germanos</persName> ta(m)diu cunctari miramur.</s>
				</p>
				<p>
					<s n="90" xml:lang="la">In <placeName>Arvernia</placeName> et <placeName>Provincia</placeName> duae ecclesiae ex <placeName>Andusae</placeName> ruinis excreverunt, ad quas etiam ministros misimus.</s>
					<s n="91" xml:lang="la"><placeName ref="l1250">Tholossa</placeName> peste et fame vexata crudelitatis suae dat poenas.</s>
				</p>
				<p>
					<s n="92" xml:lang="la">In <placeName ref="l736">Pedemonte</placeName> miro successu progrediuntur.</s>
					<s n="93" xml:lang="la">Haec sunt, charissimi et observandissimi patres ac fratres, quae vobis hoc tempore scribenda putavi.</s>
					<s n="94" xml:lang="la">D(ominus) Iesus sancto suo spiritu vos confirmare et sanctis vestris laboribus benedicere magis ac magis pergat.</s>
					<s n="95" xml:lang="la">Omnes collegae vobis gratiam et pacem a domino precantur.</s>
				</p>
				<p>
					<s n="96" xml:lang="la" ana="farewell">Valete etiam atque etiam in domino.</s>
				</p>
				<p>
					<s n="97" xml:lang="la"><placeName ref="l280">Lausanae</placeName> 24. nov.</s>
				</p>
				<p>
					<s n="98" xml:lang="la"><persName ref="p8033">Th. Beza</persName>, vestrae pietati addictissimus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>