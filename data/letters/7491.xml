<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file7491" type="Brief" source="TUSTEP" n="38058">
	<teiHeader xml:lang="de">
		<fileDesc>
			<titleStmt>
				<title subtype="file">Edmund Grindal / London an [Heinrich Bullinger], 11. Juni 1568</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="b45" n="38058" type="transcription"/>
				<bibl type="scan">Zürich StA</bibl>
				<msDesc type="Brief" subtype="Original" xml:lang="la">
					<msIdentifier>
						<repository ref="a94"/>
						<idno subtype="Original">E II 369,65 f.</idno>
						<idno subtype="Hinweis">datiert: «Londini xj Junij 1568»Nur Unterschrift und PS von Grindals Hand</idno>
					</msIdentifier>
					<msContents>
						<msItem>
							<incipit>Credo me omnes pietatis tuae literas accepisse, pro quibus</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. 1, 119f, Nr. 82 (irrt. auf 9. Juni datiert)</title>
							</bibl>
							<bibl type="Gedruckt" subtype="Übersetzung">
								<title>ZL I 201-205, Nr. 82 (richtig auf 11. Juni datiert)</title>
							</bibl>
							<bibl type="Literatur">
								<title>J.H. Primus, Vestments Controversy 152</title>
							</bibl>
							<bibl type="Literatur">
								<title>D.A. Scales, Bullinger and the Vestment Controversies (1978), 167 f., (2x Anm. 1)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Teilkopie" xml:lang="la">
					<msIdentifier>
						<repository ref="a96"/>
						<idno subtype="Teilkopie">Ms F 17 (Wickiana 6) f. 256-257r</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7491">
				<correspAction type="sent">
					<persName ref="p1341" cert="high"/>
					<placeName ref="l296" cert="high"/>
					<date when="1568-06-11" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t5"/>
					<category n="t10"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!7491!Original!00%20E_II_369__fol__65_r_.tif/full/max/0/default.jpg" n="1">
				<desc subtype="path">7491/Original/00 E_II_369__fol__65_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!7491!Original!01%20E_II_369__fol__65_v_.tif/full/max/0/default.jpg" n="2">
				<desc subtype="path">7491/Original/01 E_II_369__fol__65_v_.tif</desc>
			</graphic>
		</surface>
		<surface>
			<graphic xml:id="img3-0" url="https://media.sources-online.org/cantaloupe/iiif/3/bullinger!7491!Original!02%20E_II_369__fol__66_r_.tif/full/max/0/default.jpg" n="3">
				<desc subtype="path">7491/Original/02 E_II_369__fol__66_r_.tif</desc>
			</graphic>
		</surface>
		<surface>
			<graphic xml:id="img4-0" url="https://media.sources-online.org/cantaloupe/iiif/3/bullinger!7491!Original!03%20E_II_369__fol__66_v_.tif/full/max/0/default.jpg" n="4">
				<desc subtype="path">7491/Original/03 E_II_369__fol__66_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">Sal[us] in Christo.</s>
					<s n="2" xml:lang="la">Credo me omnes pietatis tuae literas accepisse, pro quibus tibi maximas gratias ago.</s>
					<s n="3" xml:lang="la">Superioribus nundinis <placeName ref="l157">Franckfordianis</placeName> non respondi, quia initio quadragesimae tertiana febre laborabam, cui successit ocularis morbus; at nunc gratia domini bene convalui.</s>
				</p>
				<p>
					<s n="4" xml:lang="la">Gratulor vobis et <placeName ref="l167">Genevensibus</placeName> tam quietum rerum statum; quod plane miraculi instar esse potest.</s>
					<s n="5" xml:lang="la">Habetis enim ex omni parte adversarios infensissimos.</s>
				</p>
				<p>
					<s n="6" xml:lang="la">Nostra controversia vestiaria, de qua scribis, ad tempus deferbuerat; sed hyeme elapsa recruduit, idque opera quorundam qui magis fervidi sunt, quam aut docti aut pia prudentia pręditi.</s>
					<s n="7" xml:lang="la">Cives <placeName ref="l296">Londinenses</placeName> nonnulli infimi ordinis, adiunctis quatuor aut quinque ministris, qui neque iuditio neque eruditione pollebant, apertam defectionem a nobis fecerunt, atque aliquando in domibus privatis, aliquando in agris, nonnunquam etiam et in navibus, suos habuerunt conventus, et sacramenta administrarunt.</s>
					<s n="8" xml:lang="la">Sed et ministros seniores et diaconos suo more ordinarunt; quosdam etiam, qui ab eorum ecclesia defecerant, excommunicarunt.</s>
					<s n="9" xml:lang="la">D. <persName ref="p1690">Laurentium Humfredum</persName>, <persName ref="p2866">Sampsonem</persName>, <persName ref="p1911">Leverum</persName> et alios, qui multa passi sunt pro libertate circa res adiaphoras obtinenda, quia sese cum illis non coniungunt, pro semipapistis habent, neque illorum conciones audire suis permittunt.</s>
					<s n="10" xml:lang="la">Qui huius sunt factionis numero sunt fere ducenti; sed fęminarum quam virorum maior est numerus.</s>
					<s n="11" xml:lang="la">Consiliarii regii pręcipua huius factionis capita nuper carceribus mandarunt, et hoc agunt, ut hęc secta tempestive coerceatur.</s>
				</p>
				<p>
					<s n="12" xml:lang="la">De rebus <placeName ref="l832">Gallicis</placeName> et <placeName ref="l808">Belgicis</placeName> scio vos subinde certiores fieri.</s>
					<s n="13" xml:lang="la">In <placeName ref="l2524">Scotia</placeName> novae turbae exortae sunt.</s>
					<s n="14" xml:lang="la">Secundo maii elapsi regina, quae in arce sita in lacu <placeName>Levino</placeName> captiva detinebatur, corruptis custodibus evasit ex carcere, et ad arcem <placeName>Hammiltoniam</placeName> confugit, atque ibi milites collegit.</s>
					<s n="15" xml:lang="la">13. maii regni gubernator (regentem vocant), collecto exercitu, cum iis qui a regina stabant levi proelio conflixit.</s>
					<s n="16" xml:lang="la">Fugatus est exercitus reginae.</s>
					<s n="17" xml:lang="la">Desiderati sunt circiter centum; cęteris fugientibus, qui ad unum deleri potuerant, parcitum est.</s>
					<s n="18" xml:lang="la">Ipsa vero, paucis comitata, confugit ad mare, et conscensa parva navicula angustum fretum, quod est ad Solvei fluminis ostia, traiecit, et ad civitatem Carliolensem, quae est in nostro regno, pervenit.</s>
					<s n="19" xml:lang="la">In arce illius urbis adhuc manet, sed tamen sub honorifica custodia.</s>
				</p>
				<p>
					<s n="20" xml:lang="la"><persName ref="p18212">Regina Scotiae</persName> petit a nobis auxilia, ut restituatur in regnum, quod metu (ut ait) coacta filio resignavit; aut saltem ut in <placeName ref="l832">Gallias</placeName> tuto mittatur, ut ibi amicorum fidem exploret.</s>
					<s n="21" xml:lang="la">E contra proceres <placeName ref="l2524">Scotiae</placeName> petunt per legatos, ut ipsis denuo ad custodiam tradatur, indignum asserentes, ut iterum regnet, quae et regis mariti necem procuravit, et postea cum ipso regicida <persName>Bothwellio</persName>, cui adhuc uxor in vivis erat, adulterinis nuptiis sese coniunxit.</s>
					<s n="22" xml:lang="la">Quid de istis statuetur, adhuc nescimus.</s>
					<s n="23" xml:lang="la">Dominus omnia in bonum vertat!</s>
				</p>
				<p>
					<s n="24" xml:lang="la">Quicquid erit, si dominus vitam dederit, efficiam ut cognoscas.</s>
					<s n="25" xml:lang="la" ana="salute">D. <persName ref="p8011">Gvalterum</persName> et cęteros fratres oro ut meo nomine salutes.</s>
					<s n="26" xml:lang="la">Dominus te conservet, vir vere in domino reverende, et frater charissime!</s>
					<s n="27" xml:lang="la"><placeName ref="l296">Londini</placeName>, 9 iunii, 1568.</s>
				</p>
				<p>
					<s n="28" xml:lang="la">Deditissimus tibi in domino, <persName ref="p1341">Edm. Grindallus</persName>, Episcop.</s>
					<s n="29" xml:lang="la"><placeName ref="l296">London</placeName>.</s>
				</p>
				<p>
					<s n="30" xml:lang="la">Quum istas essem obsignaturus, renunciatum est mihi, ducem <persName>Albanum</persName> <placeName ref="l1284">Bruxellis</placeName> 5 huius mensis comitem <persName ref="p7458">Egmondanum</persName> et <persName ref="p8085">Hornum</persName> ac circiter viginti alios nobiles capitali supplicio affecisse.</s>
					<s n="31" xml:lang="la">Apparet hominem natura satis ferocem, pręlio illo cum <persName>Ludovico Nassoviensi</persName> prope <placeName ref="l185">Groningam</placeName> infoeliciter commisso, irritatum eo crudelitatis descendisse.</s>
					<s n="32" xml:lang="la">Amisit autem in eo pręlio <persName>Abanus Hispanorum</persName> (ut fertur) duo millia, et <persName>Wallonum</persName> (ut vocant) tria.</s>
					<s n="33" xml:lang="la">Occubuerunt etiam ibi comes ab <placeName>Orenberg</placeName>, et <placeName ref="l875">Hispani</placeName> duces insignes nonnulli.</s>
				</p>
				<p>
					<s n="34" xml:lang="la"><persName>Egmondanus</persName> monachum confessorem admisit, et crucem in ipso supplicii loco adoravit.</s>
					<s n="35" xml:lang="la"><persName ref="p8085">Comes ab Horn</persName> haec omnia respuit, et in vera confessione mortuus est.</s>
				</p>
				<p>
					<s n="36" xml:lang="la">Reverendo in Christo, d. <persName ref="p495">Henricho Bullingero</persName>, ecclesiae <placeName ref="l587">Tigurinae</placeName> ministro fide[li]ssimo et fratri charissimo.</s>
				</p>
			</div>
		</body>
	</text>
</TEI>