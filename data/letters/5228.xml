<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5228" type="Brief" source="TUSTEP" n="32036">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / Bern an [Heinrich Bullinger], 15. März 1562</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url" resp="icl">https://www.bullinger-digital.ch/letter/5228</idno>
				<date when="2024"/>
			</publicationStmt>
			<sourceDesc>
				<bibl source="b45" n="32036" type="transcription">S. 5956/44</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 370,296</idno>
					</msIdentifier>
					<msContents>
						<msItem>
							<incipit>Accepi per Löffelpergerum nostrum responsionem tuam Brentianam</incipit>
							<textLang>Latein</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 103,178</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc>
				<correspAction type="sent">
					<persName ref="p8018" cert="high"/>
					<placeName ref="l41" cert="high"/>
					<date when="1562-03-15" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
			</correspDesc>
			<langUsage>
				<language ident="la" usage="980">Latein</language>
				<language ident="de" usage="20">Deutsch</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t4"/>
					<category n="t6"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://media.sources-online.org/cantaloupe/iiif/3/bullinger!5228!Autograph!00%20E_II_370__fol__296_r_.tif/full/max/0/default.jpg" n="1">
				<desc subtype="path">5228/Autograph/00 E_II_370__fol__296_r_.tif</desc>
			</graphic>
		</surface>
		<surface>
			<graphic xml:id="img2-0" url="https://media.sources-online.org/cantaloupe/iiif/3/bullinger!5228!Autograph!01%20E_II_370__fol__296_v_.tif/full/max/0/default.jpg" n="2">
				<desc subtype="path">5228/Autograph/01 E_II_370__fol__296_v_.tif</desc>
			</graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la">S.</s>
					<s n="2" xml:lang="la">Accepi per <persName>Löffelspergerum</persName> nostrum responsionem tuam <persName ref="p458">Brentianam</persName>, quam et mox perlegi summa cum voluptate, et ago domino gratias, qui haec tanta in te contulit dona; illum oro, ut te quam diutissime ad defensionem veritatis suae servet incolumem.</s>
					<s n="3" xml:lang="la">Placuerunt inprimis, quę de personali naturarum in Christo unione, in qua adversarii summum collocant praesidium, tam luculenter scripsisti, ut ipsi errores dissimulare non possint.</s>
					<s n="4" xml:lang="la">Ubi vero manet <persName>Abrahami Musculi</persName> Antilogia adversus <persName>Parsimonii</persName> concionem scripta?</s>
					<s n="5" xml:lang="la">Sperabam fore, ut et ipsam ad has nundinas haberemus; vellem enim eum inclarescere et praesertim in hac materia, ad quam singulariter mihi semper et affectus et instructus esse visus est.</s>
					<s n="6" xml:lang="la">Cur apud nos imprimi non potuerit, alias scripsi.</s>
				</p>
				<p>
					<s n="7" xml:lang="la">Quod illius conditionem attinet, nihil eorum, quę efficere poterimus, negligemus, quanquam propter affinitatem tantum non audeamus, quantum vellemus; non tamen negligetur.</s>
					<s n="8" xml:lang="la">Vestra respocsio a senatu nobis nondum est communicata; pauci enim senatores in urbe cum sint, expectantur tamen et convenient ad proximum pascha, ubi de novo magistratus eligitur; tum spero hanc quoque causam fore tractandam.</s>
					<s n="9" xml:lang="la"><persName>Scaphusiani</persName> nihildum, quod sciam, scripserunt; <placeName ref="l28">Basilienses</placeName> aegre ferunt se praeteritos; arbitrantur meo hoc factum instinctu, in quo tamen sum innocens; potuissem enim illorum aeque ac vestram ferre censuram<note type="margin">dazu a.R.: "Absolutis his literis intelligo ipsos quoque scripsisse; sed quid scripserint, hactenus ignoro."</note> <persName ref="p8063">Steigerus</persName> <placeName ref="l280">Lausannae</placeName> est, et cum hodie illuc Graecus professor proficiscatur, literas tuas una cum libello, quem mittis, ad illum transmittam; quamvis enim brevi sit rediturus, plus tamen illi in itinere erit ocii ad inspiciendum illum, quam si esset domi.</s>
					<s n="10" xml:lang="la"><persName ref="p3494">Diesbachius</persName> scribit ipse ad te, a quo, si quę sunt, habebis nova.</s>
				</p>
				<p>
					<s n="11" xml:lang="la">An delecti ab <placeName ref="l862">Helvetiis</placeName> ad consilium proficiscantur, certo scire cuperem; venit enim ad nos aliunde is quoque rumor, quod proficiscantur; alii vero asseverant eos non proficisci; neminem enim velle ipsis expensas persolvere, imo pontificem seu patres concilii ab ipsis quoque suam portionem postulare ad sustendandum concilium; hoc ipsos male habere, qui nunquam ad dandum, sed semper ad accipiendum tantum sint instructi.</s>
					<s n="12" xml:lang="la">Si quid ergo de his certi habes significa.</s>
				</p>
				<p>
					<s n="13" xml:lang="la">A fidis habeo <placeName>Friburgenses</placeName> sollicitatos a reliquis, ut, quę in concilio decernantur, iuvent defendere et aliis etiam obtrudere, ipsos tamen respondisse se quidem paratos ad recipiendum et defendendum, quicquid concilium statuat, sed non ultra terminos ditionis suę; se enim in religione nullos alios coacturos nisi ad se pertinentes; <foreign xml:lang="de">anders und wyters söll man sich nüt zuͦ inen versen.</foreign></s>
					<s n="14" xml:lang="la"><placeName ref="l760">Solodorenses</placeName> vero sunt acres, qui soli sibi ursum confecturi videntur.</s>
				</p>
				<p>
					<s n="15" xml:lang="la">Nuper in convivio quodam consul quidam <placeName ref="l760">Solodorensis</placeName> cum ebrius diceret se ardere zelo contra Lutheranos istos, ut omnes conficiat, quidam bonus vir assidens arrepto ingenti poculo propinavit illi integrum, ut ardorem hunc bibendo extingueret; mox cum iterum se ardere quereretur, alterum illi propinavit, itaque factum est, ut mox ardorem istum cum magno dedecore evomeret.</s>
					<s n="16" xml:lang="la">De <persName ref="p475">Christophoro</persName> tuo scripsi proxime; expecto, quid mihi, ut tibi hic efficiam, mandes.</s>
					<s n="17" xml:lang="la" ana="salute">Salutant te vicissim nostri omnes, praesertim quibus exemplaria misisti, quorum etiam plaerique rescribunt ipsi.</s>
					<s n="18" xml:lang="la">Salvi sint fratres omnes, uxor denique et familia universa.</s>
				</p>
				<p>
					<s n="19" xml:lang="la"><placeName ref="l41">Bernae</placeName> 15. martii 1562.</s>
				</p>
				<p>
					<s n="20" xml:lang="la"><persName ref="p8018">I[oannes] Hall[erus</persName>] tuus.</s>
				</p>
				<p>
					<s n="21" xml:lang="la">Clarissimo viro d. <persName ref="p495">Heinrycho Bullingero</persName>, <placeName ref="l587">Tigurinae</placeName> ecclesiae pastori fidelissimo, domino suo honorando et compatri charissimo.</s>
				</p>
			</div>
		</body>
	</text>
</TEI>