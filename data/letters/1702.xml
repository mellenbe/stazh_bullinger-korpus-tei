<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1702" type="Brief" source="TUSTEP" n="22158">
	<teiHeader xml:lang="de">
		<fileDesc>
			<titleStmt>
				<title subtype="file">Gervasius Schuler (Scholasticus) / Lenzburg an Heinrich Bullinger / Zürich, 17. August 1552</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich ZB</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a96"/>
						<idno subtype="Autograph">Ms F 62,482</idno>
					</msIdentifier>
					<msContents>
						<msItem>
							<incipit>Din nächstes schryben, an mich gethon, hab ich mitt frewd endpfangen, das du mich nach diner lieb gegen mir so trüwlich gewarnet hast</incipit>
							<textLang>de</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<repository ref="a96"/>
						<idno subtype="Kopie">Ms S 78,60</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1702">
				<correspAction type="sent">
					<persName ref="p8440" cert="high"/>
					<placeName ref="l285" cert="high"/>
					<date when="1552-08-17" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
				<correspContext/>
			</correspDesc>
			<langUsage>
				<language ident="de" usage="1000">Deutsch</language>
			</langUsage>
		</profileDesc>
		<revisionDesc status="finished">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/1702%2FAutograph%2F00%20Ms%20F%2062%20(482)_00001.tif/full/max/0/default.jpg" n="1"><desc subtype="path">1702/Autograph/00 Ms F 62 (482)_00001.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/1702%2FAutograph%2F01%20Ms%20F%2062%20(482)_00002.tif/full/max/0/default.jpg" n="2"><desc subtype="path">1702/Autograph/01 Ms F 62 (482)_00002.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Gott mitt dir, früntlicher lieber pruder.</s>
					<s n="2" xml:lang="de" type="auto">Din nächstes schryben, an mich gethon, hab ich mitt freud und leyd endpfangen, das du mich nach diner lieb gegen mir so truwlich gewarnet hast und das die lieben kilchen dußen so übel betrübt und angefochten werden.</s>
					<s n="3" xml:lang="de" type="auto">Ich sich, das man dem gemeynen schaden nitt mitt der zuͦgehörigen artzny begegnen wyll; dorumb ist alle muͤg und arbeyt vergebens.</s>
					<s n="4" xml:lang="de" type="auto">Das evangelium stinckt die welt an; sy ist sin gar maßleydig worden.</s>
					<s n="5" xml:lang="de" type="auto">Ouch eins theyls der diener des worts haben wenig doruff; so ist wenig yffer bey ihnen, kein ernst, keyn anligen gegenwertiger trübsal, wore bekantnuß der sünden, gloubriche gehorsame am wort des herren, beßerung des läbens, hertzlichs vertruwen auff gott, angstlichs gepett, wäre das recht mittel der gegenwertigen noth zuͦ helffen.</s>
				</p>
				<p>
					<s n="6" xml:lang="de" type="auto">Ich schryge täglich daruff nach mir gebner gnaden, aber ich syche so wenig frucht und volg, das mich vetrüßt zu läben.</s>
				</p>
				<p>
					<s n="7" xml:lang="de" type="auto">Ich laden große fyndschafft uff mich, sonderlich by den umligenden stoltzen predicanten.</s>
					<s n="8" xml:lang="de" type="auto">By dem allem gybt mir doch gott ein frölichs hertz und guͦtes gewyßen, diewyl ich weyß, das myn herr und gott, dorzuͦ sin ewige worheyt mitt mir doran schuldig ist.</s>
					<s n="9" xml:lang="de" type="auto">Nutz, lieber pruder.</s>
					<s n="10" xml:lang="de" type="auto">Gott, unßer frund, schutz und schirm, dorüber krümmen sich der tüfel mitt allem synem heer.</s>
					<s n="11" xml:lang="de" type="auto">Ich hoffe deß herren zukunfft, deren warte ich mitt allen gloubigenn; ich gang uff dem wäg dißer bilgerfart, die schänkel sind noch nitt muͤd, das hertz ist noch unverdroßen, dan ich weyß, das mir an der statt gottes das thor noch offen stath.</s>
					<s n="12" xml:lang="de" type="auto">Ich hab mynen tochterman gen <placeName ref="l409" cert="high">Ravensburg</placeName> geschickt, alle sachen grüntlich zuͦ erfaren, und das die herren von <placeName ref="l409" cert="high">Ravensburg</placeName> mynen geneygten wyllen hierinne verstünden; dann sy mir sidhär noch ein mal geschryben hand, mynen anders nitt begert, dann das ich ire kilchen zu besehen zu ihnen keme und sy sich irer gelegenheyt nach mitt mir erspracheten.</s>
					<s n="13" xml:lang="de" type="auto">Diewyl aber allerley geschrey furging, wolt ich doch zu irem wolgefallen mynen tochterman (größeren kosten zu vermyden) zu ihnen schicken.</s>
				</p>
				<p>
					<s n="14" xml:lang="de" type="auto">Des wart ich alle tag; was er mir bringt, wyll ich dich mitt erstem, wie billich, wißen lohn.</s>
					<s n="15" xml:lang="de" type="auto">Der burgenmeyster <persName cert="high" type="citizen_name" ref="p1257">Funck</persName> hatt unfruntlich mitt mir gehandlet, loß ich stohn, byß ich der tagen eynest zu dir kommen, witter dorvon zu reden.</s>
					<s n="16" xml:lang="de" type="auto">Man sagt, die fursten knättem im surteyg ein fryden zu bachen; gerath es wol, ist so vyl deßter beßer.</s>
					<s n="17" xml:lang="de" type="auto">Uff hut dato ist ein houbtman by unß zu <placeName type="citizen_name" ref="l285" cert="high">Lentzburg</placeName>, nympt knecht an dem kunig uß <placeName type="citizen_name" ref="l832" cert="high">Franckrich</placeName>.</s>
					<s n="18" xml:lang="de" type="auto">Andere knecht, so by dem kunig xin, kommen wyder.</s>
					<s n="19" xml:lang="de" type="auto">In summa, es ist alles vollen arbetsäligkeyt.</s>
					<s n="20" xml:lang="de" type="auto">Der lieb almechtig gott belöhne dir din große truw, so du mir, dinem alten frund erzeygest.</s>
					<s n="21" xml:lang="de" type="auto" ana="salute">Gruß mir din liebe husfrow und das gantz hußgesind.</s>
				</p>
				<p>
					<s n="22" xml:lang="de" type="auto">Geben zuͦ <placeName type="citizen_name" ref="l285" cert="high">Lentzburg</placeName> den 17. augsten 1552.</s>
					<s n="23" xml:lang="de" type="auto" ana="salute">Es grußt dich der <persName type="citizen_name" ref="p3494" cert="high">von Dießbach</persName>, der schuldheyß und <persName type="citizen_name" ref="p8369" cert="high">Hammanus</persName>, myn lieber gefatter landschryber; der ist nun byß und die sechst woch kranck, hoff aber besserung.</s>
				</p>
				<p>
					<s n="24" xml:lang="de" type="auto">Din lieber alter fründ <persName ref="p8440" cert="high">Gervasius Schuler</persName> etc.</s>
					<s n="25" xml:lang="de" type="auto">Dem fromen, getruwen und gottsgelerten herren meyster <persName type="citizen_name" ref="p495" cert="high">Heynrich Bullinger</persName>, furnempster diener den kilchen zu <placeName type="citizen_name" ref="l587" cert="high">Zurch</placeName>, mynem furgeliepten herren und alten frund etc.</s>
				</p>
			</div>
		</body>
	</text>
</TEI>