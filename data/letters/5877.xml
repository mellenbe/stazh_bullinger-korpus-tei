<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file5877" type="Brief" source="TUSTEP" n="33128">
	<teiHeader xml:lang="de">
		<fileDesc>
			<titleStmt>
				<title subtype="file">Théodor de Bèze (Beza) / Genf an [Heinrich Bullinger] / [Zürich], [9. September 1563]</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a38"/>
						<idno subtype="Autograph">Ms. lat. 118, 168</idno>
					</msIdentifier>
					<msContents>
						<msItem>
							<incipit>Tandem mihi redditae sunt tuae literae quas 8 Augusti ad me dederas.</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XX, S. 20, 147ff, Nr. 4019</title>
							</bibl>
							<bibl type="Gedruckt">
								<title>Beza, Korr. IV, 195-198 (285)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Teilkopie" xml:lang="la">
					<msIdentifier>
						<repository ref="a81"/>
						<idno subtype="Teilkopie">Ms 0.694 = STB Bd. 35,23</idno>
						<idno subtype="Ära">19. Jh.</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5877">
				<correspAction type="sent">
					<persName ref="p8033" cert="high"/>
					<placeName ref="l167" cert="high"/>
					<date when="1563-09-09" cert="low"/>
				</correspAction>
				<correspAction type="received">
					<persName ref="p495" cert="low"/>
					<placeName ref="l587" cert="low"/>
				</correspAction>
			</correspDesc>
			<langUsage>
				<language ident="el" usage="2">Griechisch</language>
				<language ident="la" usage="998">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la">Tandem mihi redditae sunt tuae literae quas 8 augusti ad me dederas.</s>
					<s n="2" xml:lang="la">Gratiam tibi habeo et observando nostro fratri <persName ref="p8011">Gvaltero</persName> de libelli illius translatione, quam scio fore <persName>Amiralio</persName> gratissimam.</s>
					<s n="3" xml:lang="la">Quidquid in ea sumptuum factum erit, ubi me certiorem feceris, resarcietur.</s>
					<s n="4" xml:lang="la">Gaudeo te meliuscule valere et dominum rogo ut te totum nobis restituat.</s>
					<s n="5" xml:lang="la">Iam ereptus nobis est vir ille incomparabilis d. <persName ref="p8111">Martyr</persName>.</s>
					<s n="6" xml:lang="la">Subsequutus est d. <persName ref="p8417">Musculus</persName>.</s>
					<s n="7" xml:lang="la">Utinam nos respiciat dominus in suis organis, quae quam rara sint nunquam nisi illis amissis sentiemus.</s>
					<s n="8" xml:lang="la"><persName ref="p540">Calvinus</persName> noster a calculo liberatus ad tempus, iam totum mensem cum podagra luctatur, ita afflicto corpusculo ut nunquam illum aspiciam (aspicio autem quotidie) quin consolatione egeam.</s>
					<s n="9" xml:lang="la">Subscriptoris illius, de quo ad me scribis, impudentiam non possum satis mirari.</s>
					<s n="10" xml:lang="la">Utrum enim turpius est vel subscripsisse ei doctrinae quam nemo paene ignorat ipsum clam semper fovisse, an vero aliis suasisse quod ipse non probet?</s>
					<s n="11" xml:lang="la">Sed mihi magis displicet nostrorum tarditas.</s>
					<s n="12" xml:lang="la">Quid enim hic longo consilio opus est quum de scelere satis constet?</s>
					<s n="13" xml:lang="la">Et quod ad me attinet, nunquam illum existimo haec ausurum fuisse, nisi sibi tempestive de remedio prospexisset.</s>
					<s n="14" xml:lang="la">Ac proinde vix quidquam unquam aliud accidisse puto in his regionibus quod minus dissimulari debeat aut maiori contentione sit urgendum: quoniam alioqui ita serpet malum ut brevi nullum remedium patiatur.</s>
					<s n="15" xml:lang="la">Scripsi his diebus tumultuarie duas responsiones, unam adversus perditissimum apostatam <persName>Balduinum</persName>, qui nunc in <placeName ref="l640">Flandria</placeName> ecclesias a fundamentis eruit, alterum ad Castellionis accusationes.</s>
					<s n="16" xml:lang="la">Utramque ad te mitto, sed illam inprimis depravatissime excusam.</s>
					<s n="17" xml:lang="la">Tu leges quum libebit.</s>
					<s n="18" xml:lang="la">Ibi videbis quod monstrum tamdiu aluerint <placeName ref="l28">Basilienses</placeName> fratres, quibus hanc ipsam ob causam responsum meum dicavi, ut tandem intelligant quid cum sua ista mollitie proficiant.</s>
					<s n="19" xml:lang="la">Nam si haec monstra in nostris visceribus fovere diutius constitutum est, nemo non videt quorsum sit res evasura.</s>
					<s n="20" xml:lang="la">Quod de <persName ref="p458">Brentiano</persName> catechismo monuisti recte fecisti, mi pater, et paternam tuam in <placeName ref="l832">Gallicas</placeName> ecclesias benevolentiam pro tuo more testatus es.</s>
					<s n="21" xml:lang="la">De qua tibi, sicuti par est, omnium nomine gratiam habeo.</s>
					<s n="22" xml:lang="la">Rogandus est dominus inprimis ne satanicis istis furoribus aditus patefiat.</s>
					<s n="23" xml:lang="la">Nos sedulo fratres admonuimus.</s>
					<s n="24" xml:lang="la">Et hoc tibi audeo dei benignitate fretus polliceri, mi pater, vix aut ne vix quidem inventurum illum in <placeName ref="l832">Gallicis</placeName> ecclesiis, non tantum christianis sed etiam papisticis, qui <persName>Eutychianum</persName> illud dogma non sit exsecraturus.</s>
					<s n="25" xml:lang="la">Tantum metuendum est a quibusdam aulicis, qui fortassis hanc occasionem arripient ut puerum regem in nos quasi omnibus exsecrabiles incitent, et a circulatoribus quibusdam monachis, qui quoniam a veris pastoribus arcentur passim iam obambulant, ut in tanta pastorum raritate in gregem domini invadant.</s>
					<s n="26" xml:lang="la">Sed tamen omnino spero istos quoque Satanae conatus irritos fore, et sedulo vigilabimus ne quid per negligentiam peccetur.</s>
					<s n="27" xml:lang="la">Caeterum quae nunc nobis ex <placeName ref="l832">Gallia</placeName> nunciantur haec sunt: Aiunt omnino fore ut edictum obtineat.</s>
					<s n="28" xml:lang="la"><placeName ref="l2771">Rhotomagi</placeName> sancita est regis pubertas.</s>
					<s n="29" xml:lang="la">Inde igitur rex, iam suo iure utens, <placeName ref="l378">Lutetiam</placeName> extremo mense proficiscebatur, cum peditum decem millibus et equitum circiter duobus: ubi speramus fore ut omnia componat, et inde fertur regnum cum copiis peragraturus.</s>
					<s n="30" xml:lang="la">Sed puer est, dices.</s>
					<s n="31" xml:lang="la">Fateor, quam multa sint metuenda video.</s>
					<s n="32" xml:lang="la">Sed in summa quamvis etiam tyrannidem puto tolerabiliorem<foreign xml:lang="el">ἀναρχία</foreign> Dominus providebit.</s>
					<s n="33" xml:lang="la">Magna adhuc multis locis confusio.</s>
					<s n="34" xml:lang="la">Varii rumores de perniciosissima coniuratione feruntur.</s>
					<s n="35" xml:lang="la">Bellum inter <placeName ref="l832">Gallum</placeName> et <placeName ref="l830">Anglum</placeName> iam exardescit.</s>
					<s n="36" xml:lang="la">Quid futurum sit deus solus novit.</s>
					<s n="37" xml:lang="la">Interea constitutum est pastoribus pergere et omnia deo committere.</s>
					<s n="38" xml:lang="la"><placeName ref="l300">Lucernae</placeName> cogi novum militem mirum non est, quum nec bellum illud administrari nec rebelles compesci absque externis copiis possint, paucissimi autem ex vetere illo Helvetico exercitu supersint.</s>
					<s n="39" xml:lang="la">Itaque quum legerem quod ad <persName ref="p540">Calvinum</persName> nostrum de illorum fastu scripsisti, venit mihi in mentem vernaculi cuiusdam nostri proverbii, natos esse superbos ad verbera.</s>
					<s n="40" xml:lang="la">Vicerint, mi pater, vicerint isti quantum volent.</s>
					<s n="41" xml:lang="la">Sed ut pestem et alia flagella omittam, hoc tibi possum oculatus testis affirmare, in illo nostro proelio restitisse quidem illos fortiter, sed ita fuisse a nostris equitibus ruptos, caesos, attritos, ut vel ipsi diabolo potuerint misericordiam movere.</s>
					<s n="42" xml:lang="la">Utinam ergo, si quiescere nolunt, nunquam felicioribus victoriis potiantur.</s>
					<s n="43" xml:lang="la"><persName>Guisiani</persName> iam feruntur in aulam ivisse ut a rege petant ius sibi adversus <persName>Amiralium</persName> dici.</s>
					<s n="44" xml:lang="la">Hoc, ut spero, nunquam recusabit <persName>Amiralius</persName>, et si iure certetur facilis erit controversiae decisio.</s>
					<s n="45" xml:lang="la">Sin minus, non dubium est quin magni tumultus exoriantur, quos utinam dominus ita moderetur ut sint hostibus suis exitio et omnibus servis dei consolationem et refrigerium afferant.</s>
					<s n="46" xml:lang="la">Certe nisi funditus eversa illa maledicta familia <placeName>Galliam</placeName> vix quieturam spero.</s>
					<s n="47" xml:lang="la">Quidquid audierimus statim ad te perscribemus.</s>
				</p>
				<p>
					<s n="48" xml:lang="la" ana="farewell">Bene vale, mi pater, et valetudinem cura.</s>
					<s n="49" xml:lang="la">Dominus Iesus te conservet et sanctis tuis laboribus magis ac magis benedicat.</s>
				</p>
				<p>
					<s n="50" xml:lang="la" ana="salute">D. <persName ref="p8011">Gvalterum</persName>, d. <persName ref="p8442">Simlerum</persName>, d. <persName ref="p1884">Lavaterum</persName>, d. <persName ref="p1283">Gesnerum</persName>, omnes denique mihi colendissimos fratres et symmystas qui istic sunt cupio meo nomine quam officiosissime salutari.</s>
				</p>
				<p>
					<s n="51" xml:lang="la"><placeName ref="l167">Genevae</placeName> 9. septemb.</s>
				</p>
				<p>
					<s n="52" xml:lang="la">Tuus <persName ref="p8033">Beza</persName>.</s>
				</p>
				<p>
					<s n="53" xml:lang="la">Eximio Christi servo d. <persName ref="p495">Henrico Bullingero</persName>, patri mihi plurimum observando, <placeName ref="l587">Tigurinae</placeName> ecclesiae pastori.</s>
				</p>
				<p>
					<s n="54" xml:lang="la"><placeName ref="l587">Tiguri</placeName>.</s>
				</p>
			</div>
		</body>
	</text>
</TEI>