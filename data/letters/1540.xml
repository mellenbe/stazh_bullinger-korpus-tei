<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1540" type="Brief" source="TUSTEP" n="22014">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Calvin] / [Genf] an Heinrich Bullinger / Zürich, 21. Januar 1552</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl ref="45" n="22014" type="transcription"/>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 76,158</idno>
						<idno subtype="Hinweis">Ende 1551 eingeordnet</idno>
					</msIdentifier>
					<msContents>
						<msItem>
							<incipit>Quod sedulo in placanda Pharaonis nostri saevitia miserisque fratribus iuvandis laborasti</incipit>
							<textLang>la</textLang>
						</msItem>
					</msContents>
					<physDesc>
						<sealDesc>
							<seal><p>Siegelspur</p></seal>
						</sealDesc>
					</physDesc>
					<additional>
						<listBibl>
							<bibl type="Gedruckt">
								<title>C.O. XIV, S. 251ff, Nr. 1590</title>
							</bibl>
							<bibl type="Gedruckt" subtype="Übersetzung">
								<title>Schwarz, Calvins Lebenswerk I, 431ff, Nr. 334</title>
							</bibl>
							<bibl type="Gedruckt" subtype="Teildruck">
								<title>Bouvier, 1940, S. 450f</title>
							</bibl>
							<bibl type="Gedruckt">
								<title>C.O. XX, S. 408-410, Nr. 4163 (unter dem Datum 1. Oktober 1552) [fast identisch mit 21. Januar 1552!!]</title>
							</bibl>
							<bibl type="Literatur" subtype="Zitat">
								<title>Hundeshagen, Conflikte 275 f</title>
							</bibl>
							<bibl type="Literatur" subtype="Erwähnung">
								<title>Blanke, Calvins Urteile über Zwingli, Zwa XI 80</title>
							</bibl>
							<bibl type="Literatur" subtype="Zitat">
								<title>Bouvier 57 (Anm. 2)</title>
							</bibl>
							<bibl type="Literatur" subtype="Zitat">
								<title>Calvin: Institutes of the Christian Religion II 922, A 9 [Hd VII 1004: 2]</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a38"/>
						<idno subtype="Kopie">Ms. lat. 107 A, fo 53</idno>
					</msIdentifier>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a38"/>
						<idno subtype="Kopie">Ms. lat. 107 A, fo 55</idno>
					</msIdentifier>
					<msContents>
						<msItem>
							<author>Jonvillier, Charles</author>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a12"/>
						<idno subtype="Kopie">B III 61, p. 347-352</idno>
						<altIdentifier>
							<idno subtype="Kopie">CA VI 32</idno>
						</altIdentifier>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1540">
				<correspAction type="sent">
					<persName ref="p540" cert="low"/>
					<placeName ref="l167" cert="low"/>
					<date when="1552-01-21" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName ref="l587" cert="high"/>
				</correspAction>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<encodingDesc>
			<classDecl>
				<taxonomy>
					<category n="t6"/>
					<category n="t11"/>
				</taxonomy>
			</classDecl>
		</encodingDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<text xml:lang="la">
		<body>
			<div>
				<p>
					<s n="1" xml:lang="la">Quod sedulo in placanda <persName>Pharaonis</persName> nostri saevitia miserisque fratribus iuvandis laborasti, in eo scilicet te eundem esse probasti qui hactenus esse solitus es.</s>
					<s n="2" xml:lang="la">Satis enim memoria teneo quam fideliter semper et strenue in hanc causam incubueris.</s>
					<s n="3" xml:lang="la">Quanquam non sine causa vereor, ne literis parum profectum sit, quas eludere aulicis novum non est.</s>
					<s n="4" xml:lang="la">Imo hoc mihi nuper in aurem confessus est regis legatus, quum iter hac faceret.</s>
					<s n="5" xml:lang="la">Homine itaque opus esset, si quid impetrare volumus.</s>
					<s n="6" xml:lang="la">Qua de re agitatum <placeName ref="l21">Badenae</placeName> fuisse audio, sed deliberatio illa forte evanuit.</s>
					<s n="7" xml:lang="la">De tua fide et diligentia ita sum persuasus, ut supervacuum censeam verbo uno te stimulare.</s>
				</p>
				<p>
					<s n="8" xml:lang="la">In altero negotio utinam ita satisfactum nobis foret, ut sine exceptione gratias tibi et collegis agere possemus.</s>
					<s n="9" xml:lang="la">Sed quia non sine acerbo dolore experti sumus minus aliquando esse in vobis auxilii quam polliciti nobis fueramus, ingenue apud te id conqueri malo quam offensionem intus premendo alere.</s>
					<s n="10" xml:lang="la">Scribis vos miratos esse, cur ab improbo et protervo nebulone vexati de doctrina quam calumniabatur vestram sententiam rogaverimus?</s>
					<s n="11" xml:lang="la">Longe nos fefellit opinio: nam quum ille nos impiae doctrinae reos egisset, iudicium vobis honoris causa detulimus.</s>
					<s n="12" xml:lang="la">Hoc vobis cur molestum esse debuerit non video.</s>
					<s n="13" xml:lang="la">Certe utcunque aliquid laboris subeundum foret, vobis tamen non adeo ingratum putavi fore onus quod fratribus levationis tantundem afferret.</s>
					<s n="14" xml:lang="la">Scribis grave esse simpliciter disputationibus subscribere, praesertim quum illic inveniantur quae lector aliter et forte commodius tractari posse existimet.</s>
					<s n="15" xml:lang="la">Atqui neque unquam credidi, neque hodie etiam arbitror, vos ex eorum esse numero quibus tantopere sua placeant, ut nihil alienum legant sine fastidio.</s>
					<s n="16" xml:lang="la">Nec vero consilium meum fuit formulam vobis dictare cui praecise subscribi vellemus.</s>
					<s n="17" xml:lang="la">Satis superque erat doctrinam quam ex verbo dei acceptam tuemur calculo vestro probari: neque agebatur quum dextre vel argute a nobis tractata foret.</s>
					<s n="18" xml:lang="la">Imo crassa et omni artificio vacua tractatio ostendit non aliud fuisse nobis propositum, nisi ut pravas hominis calumnias refutando testatum fieret, nihil nisi ex puro verbi dei fonte haustum nos docere.</s>
					<s n="19" xml:lang="la">Quod rogaveram, ne vobis grave esset magistratui nostro quasi de re nova et integra dare responsum, metuendum non erat, meo iudicio, ut quisquam vos mendacii argueret.</s>
					<s n="20" xml:lang="la">Quid enim cogebat profiteri de quo nemo quaesiverat.</s>
					<s n="21" xml:lang="la">Atqui secus vobis esse visum facile patior.</s>
					<s n="22" xml:lang="la">Quod modestiam in nobis et humanitatem desideratis, inde factum esse colligimus quia literis nostris minor habita est fides quam decebat.</s>
					<s n="23" xml:lang="la">Utinam esset <persName>Hieronymus</persName> vir non malus qualem vobis praedicarunt.</s>
					<s n="24" xml:lang="la">Utinam quod videris in eo animadvertisse omnia dei gratiae tribueret.</s>
					<s n="25" xml:lang="la">Sed qui tranquillam ecclesiam seditiose turbavit, qui exitiali dissidio nos scindere conatus est, qui ne levissima quidem iniuria unquam provocatus omni probrorum genere nos oneravit, qui publice criminatus est deo tyrannicum imperium a nobis affingi, imo Iovem poeticum fabricari dei loco, eum vestro patrocinio defendi perquam absurdum est.</s>
					<s n="26" xml:lang="la">Porro an dei gratiae tribuat omnia qui aequalem omnibus gratiam offerri iactat, eius autem efficaciam ex libero cuiusque arbitrio pendere, qui omnibus promiscue corda carnea dari garrit, hoc est gratiae capacia, ut autem quis eam recipiat ex proprio eius motu esse, tu videris.</s>
					<s n="27" xml:lang="la">In summa ipsius causa vehementer dolet non meliorem esse inter nos consensum.</s>
					<s n="28" xml:lang="la">Obstupui sane quum in tuis literis legerem, docendi genus quo utor multis bonis viris displicere, sicuti et <persName>Zwingliano Hieronymus</persName> offenditur.</s>
					<s n="29" xml:lang="la">Obsecro quid simile?</s>
					<s n="30" xml:lang="la"><persName ref="p4091">Zwinglii</persName> enim libellus, ut familiariter inter nos loquamur, tam duris paradoxis refertus est, ut longissime ab ea quam adhibui moderatione distet.</s>
					<s n="31" xml:lang="la">Novum opus a me promitti, in quo deum non esse peccati autorem demonstrandum suscipiam, non recte interpretatus es.</s>
					<s n="32" xml:lang="la">Nam quum ista calumnia me impostor gravaret, eius refellendae causa obieci, quod verum erat, me edito libro satis testatum esse quantum ab illa blasphemia abhorream.</s>
					<s n="33" xml:lang="la">Librum porro contra Libertinos pridem editum intelligo.</s>
					<s n="34" xml:lang="la">Et tamen huius nebulonis improbitas me compulit ut meae adversus <persName>Pighium</persName> responsioni quod restabat de praedestinatione attexeram.</s>
					<s n="35" xml:lang="la">Si errare tibi videor, libenter abs te moneri patiar.</s>
					<s n="36" xml:lang="la">Caeterum cur ingenue nec dissimulanter quod mihi datum est proferam illic abunde commemoro.</s>
				</p>
				<p>
					<s n="37" xml:lang="la"><persName>Hieronymus</persName> ipse publico iudicio in perpetuum exsilium eiectus est: atrociorem poenam nos expetere falso quidem maledici sparserant et stulte creditum est.</s>
					<s n="38" xml:lang="la">Falesius noster, praesertim ob curatum ancillae cancrum, adeo se homini addixit ut propemodum fascinatus videri possit.</s>
					<s n="39" xml:lang="la">Molestiam a nobis primo die excutere facile erat, sed piorum fratrum rogatu ea peste agrum <placeName ref="l41">Bernensem</placeName> purgare studium fuit.</s>
					<s n="40" xml:lang="la">Nunc quum ambiguum fuerit responsum, gloriatur nebulo vos errori suo suffragari.</s>
				</p>
				<p>
					<s n="41" xml:lang="la">Quod de tragoediae exitu cupiebas fieri certior, utinam is in praesentia liceret praestare.</s>
					<s n="42" xml:lang="la">Sed magnopere fallor nisi propediem audiatis, praeludiis tantum quibusdam ad maiores turbas movendas viam sibi eum stravisse.</s>
					<s n="43" xml:lang="la">Caeterum de vestro responso ignosce si ex interiore animi mei sensu apud te libere sum conquestus.</s>
					<s n="44" xml:lang="la">Ego, quod meam expectationem frustrati estis, amicitiae nostrae libenter condono.</s>
					<s n="45" xml:lang="la">Apud alios perinde dissimulo, ac si mihi omni ex parte satisfactum esset.</s>
				</p>
				<p>
					<s n="46" xml:lang="la">Caeterum quia fratris mei socer nonnihil de filio suo, qui istic alitur, est sollicitus, cogor in eius gratiam tibi molestus esse.</s>
					<s n="47" xml:lang="la">Unum hoc abs te impetratum eius nomine cupio, ut pueri magistrum ad te voces, de illius profectu inquiras, ac si comperias patris spem et votum in eo fraudari, mihi prima quaque occasione significes.</s>
				</p>
			</div>
		</body>
	</text>
</TEI>